<text>
    <div>[<p align="center" style="text-align:center"></p>, <p align="center" style="text-align:center"><b>AD CORINTHIOS EPISTULA I SANCTI PAULI APOSTOLI</b></p>, <p align="center" style="text-align:center"><b></b></p>, <p><b>1</b><br/>
1 Paulus, vocatus apostolus Christi Iesu per voluntatem Dei,
et Sosthenes frater<br/>
2 ecclesiae Dei, quae est Corinthi, sanctificatis in Christo
Iesu, vocatis sanctis cum omnibus, qui invocant nomen Domini nostri Iesu
Christi in omni loco ipsorum et nostro:<br/>
3 gratia vobis et pax a Deo Patre nostro et Domino Iesu
Christo.<br/>
4 Gratias ago Deo meo semper pro vobis in gratia Dei, quae
data est vobis in Christo Iesu,<br/>
5 quia in omnibus divites facti estis in illo, in omni verbo
et in omni scientia,<br/>
6 sicut testimonium Christi confirmatum est in vobis,<br/>
7 ita ut nihil vobis desit in ulla donatione, exspectantibus
revelationem Domini nostri Iesu Christi;<br/>
8 qui et confirmabit vos usque ad finem sine crimine in die
Domini nostri Iesu Christi.<br/>
9 Fidelis Deus, per quem vocati estis in communionem Filii
eius Iesu Christi Domini nostri.<br/>
10 Obsecro autem vos, fratres, per nomen Domini nostri Iesu
Christi, ut idipsum dicatis omnes, et non sint in vobis schismata, sitis autem
perfecti in eodem sensu et in eadem sententia.<br/>
11
Significatum est enim mihi de vobis, fratres mei, ab his, qui sunt Chloes, quia
contentiones inter vos sunt.<br/>
12 Hoc autem dico, quod unusquisque vestrum dicit: “ Ego quidem sum
Pauli ”, “ Ego autem Apollo ”, “ Ego vero Cephae ”, “ Ego autem Christi ”.<br/>
13 Divisus est Christus? Numquid Paulus crucifixus est pro
vobis, aut in nomine Pauli baptizati estis?<br/>
14 Gratias ago Deo quod neminem vestrum baptizavi, nisi
Crispum et Gaium,<br/>
15 ne quis dicat quod in nomine meo baptizati sitis.<br/>
16 Baptizavi autem et Stephanae domum; ceterum nescio si quem
alium baptizaverim.<br/>
17 Non enim misit
me Christus baptizare, sed evangelizare; non in sapientia verbi, ut non
evacuetur crux Christi.<br/>
18 Verbum enim crucis pereuntibus quidem stultitia est; his
autem, qui salvi fiunt, id est nobis, virtus Dei est.<br/>
19 Scriptum est enim:<br/>
“ Perdam sapientiam sapientium<br/>
et prudentiam prudentium reprobabo ”.<br/>
20 Ubi sapiens? Ubi scriba? Ubi conquisitor huius saeculi?
Nonne stultam fecit Deus sapientiam huius mundi?<br/>
21 Nam quia in Dei sapientia non cognovit mundus per
sapientiam Deum, placuit Deo per stultitiam praedicationis salvos facere
credentes.<br/>
22 Quoniam et Iudaei signa petunt, et Graeci sapientiam
quaerunt,<br/>
23 nos autem praedicamus Christum crucifixum, Iudaeis quidem
scandalum, gentibus autem stultitiam;<br/>
24 ipsis autem vocatis, Iudaeis atque Graecis, Christum Dei
virtutem et Dei sapientiam;<br/>
25 quia quod stultum est Dei, sapientius est hominibus, et,
quod infirmum est Dei, fortius est hominibus.<br/>
26 Videte enim vocationem vestram, fratres; quia non multi
sapientes secundum carnem, non multi potentes, non multi nobiles;<br/>
27 sed, quae stulta sunt mundi, elegit Deus, ut confundat
sapientes, et infirma mundi elegit Deus, ut confundat fortia,<br/>
28 et ignobilia mundi et contemptibilia elegit Deus, quae non
sunt, ut ea, quae sunt, destrueret,<br/>
29 ut non glorietur omnis caro in conspectu Dei.<br/>
30 Ex ipso autem vos estis in Christo Iesu, qui factus est
sapientia nobis a Deo et iustitia et sanctificatio et redemptio,<br/>
31 ut quemadmodum scriptum est:<br/>
“ Qui gloriatur, in Domino glorietur ”. </p>, <p><br/>
2<br/>
1 Et ego, cum venissem ad vos, fratres, veni non per sublimita
tem sermonis aut sapientiae annuntians vobis mysterium Dei.<br/>
2 Non enim iudicavi scire me aliquid inter vos nisi Iesum
Christum et hunc crucifixum.<br/>
3 Et ego in infirmitate et timore et tremore multo fui apud
vos,<br/>
4 et sermo meus et praedicatio mea non in persuasibilibus
sapientiae verbis sed in ostensione Spiritus et virtutis,<br/>
5 ut fides vestra non sit in sapientia hominum sed in virtute
Dei.<br/>
6 Sapientiam autem loquimur inter perfectos, sapientiam vero
non huius saeculi neque principum huius saeculi, qui destruuntur,<br/>
7 sed loquimur Dei sapientiam in mysterio, quae abscondita
est, quam praedestinavit Deus ante saecula in gloriam nostram,<br/>
8 quam nemo principum huius saeculi cognovit; si enim
cognovissent, numquam Dominum gloriae crucifixissent.<br/>
9 Sed sicut scriptum est: “ Quod oculus non vidit, nec auris audivit,
nec in cor hominis ascendit, quae praeparavit Deus his, qui diligunt illum ”.<br/>
10 Nobis autem revelavit Deus per Spiritum; Spiritus enim
omnia scrutatur, etiam profunda Dei.<br/>
11
Quis enim scit hominum, quae sint hominis, nisi spiritus hominis, qui in ipso
est? Ita et, quae Dei sunt, nemo cognovit
nisi Spiritus Dei.<br/>
12 Nos autem non spiritum mundi accepimus, sed Spiritum, qui
ex Deo est, ut sciamus, quae a Deo donata sunt nobis;<br/>
13 quae et loquimur non in doctis humanae sapientiae sed in
doctis Spiritus verbis, spiritalibus spiritalia comparantes.<br/>
14 Animalis autem homo non percipit, quae sunt Spiritus Dei,
stultitia enim sunt illi, et non potest intellegere, quia spiritaliter
examinantur;<br/>
15 spiritalis autem iudicat omnia, et ipse a nemine iudicatur.<br/>
16 Quis enim cognovit sensum Domini,<br/>
qui instruat eum?<br/>
Nos autem sensum Christi habemus.<b></b></p>, <p><b>
</b></p>][<p></p>, <p><b>3</b><br/>
1 Et ego, fratres, non potui vobis loqui quasi spiritalibus
sed qua si carnalibus, tamquam parvulis in Christo.<br/>
2 Lac vobis potum dedi, non escam, nondum enim poteratis. Sed ne nunc quidem
potestis,<br/>
3 adhuc enim estis carnales. Cum enim sit inter vos zelus et
contentio, nonne carnales estis et secundum hominem ambulatis?<br/>
4 Cum enim quis dicit: “ Ego quidem sum Pauli ”, alius autem: “ Ego Apollo ”,
nonne homines estis?<br/>
5 Quid igitur est
Apollo? Quid vero Paulus? Ministri, per quos credidistis, et unicuique sicut
Dominus dedit.<br/>
6 Ego plantavi, Apollo rigavit, sed Deus incrementum dedit;<br/>
7 itaque neque qui plantat, est aliquid, neque qui rigat, sed
qui incrementum dat, Deus.<br/>
8 Qui plantat autem et qui rigat unum sunt; unusquisque autem
propriam mercedem accipiet secundum suum laborem.<br/>
9 Dei enim sumus adiutores: Dei agri cultura estis, Dei
aedificatio estis.<br/>
10 Secundum gratiam Dei, quae data est mihi, ut sapiens
architectus fundamentum posui; alius autem superaedificat. Unusquisque autem
videat quomodo superaedificet;<br/>
11 fundamentum enim aliud nemo potest ponere praeter id, quod
positum est, qui est Iesus Christus.<br/>
12 Si quis autem superaedificat supra fundamentum aurum,
argentum, lapides pretiosos, ligna, fenum, stipulam,<br/>
13 uniuscuiusque opus manifestum erit; dies enim declarabit: quia
in igne revelatur, et uniuscuiusque opus quale sit ignis probabit.<br/>
14 Si cuius opus manserit, quod superaedificavit, mercedem
accipiet;<br/>
15 si cuius opus arserit, detrimentum patietur, ipse autem
salvus erit, sic tamen quasi per ignem.<br/>
16 Nescitis quia templum Dei estis, et Spiritus Dei habitat in
vobis?<br/>
17 Si quis autem templum Dei everterit, evertet illum Deus;
templum enim Dei sanctum est, quod estis vos.<br/>
18 Nemo se seducat; si quis videtur sapiens esse inter vos in
hoc saeculo, stultus fiat, ut sit sapiens.<br/>
19 Sapientia enim huius mundi stultitia est apud Deum.
Scriptum est enim:<br/>
“ Qui apprehendit sapientes in astutia eorum ”;<br/>
20 et iterum:<br/>
“ Dominus novit cogitationes sapientium,<br/>
quoniam vanae sunt ”.<br/>
21 Itaque nemo glorietur in hominibus. Omnia enim vestra sunt,<br/>
22 sive Paulus sive Apollo sive Cephas sive mundus sive vita
sive mors sive praesentia sive futura, omnia enim vestra sunt,<br/>
23 vos autem Christi, Christus autem Dei.<b></b></p>, <p><b>
</b></p>][<p></p>, <p><b>4</b><br/>
1 Sic nos existimet homo ut mi nistros Christi et
dispensatores mysteriorum Dei.<br/>
2 Hic iam quaeritur inter dispensatores, ut fidelis quis
inveniatur.<br/>
3 Mihi autem pro minimo est, ut a vobis iudicer aut ab humano
die. Sed neque meipsum iudico;<br/>
4 nihil enim mihi conscius sum, sed non in hoc iustificatus
sum. Qui autem iudicat me, Dominus est!<br/>
5
Itaque nolite ante tempus quidquam iudicare, quoadusque veniat Dominus, qui et
illuminabit abscondita tenebrarum et manifestabit consilia cordium; et tunc
laus erit unicuique a Deo.<br/>
6 Haec autem, fratres, transfiguravi in me et Apollo propter
vos, ut in nobis discatis illud: “ Ne supra quae scripta sunt ”, ne unus pro alio inflemini adversus alterum.<br/>
7 Quis enim te discernit? Quid autem habes, quod non
accepisti? Si autem accepisti,
quid gloriaris, quasi non acceperis?<br/>
8
Iam saturati estis, iam divites facti estis. Sine nobis regnastis; et utinam
regnaretis, ut et nos vobiscum regnaremus.<br/>
9 Puto enim, Deus nos apostolos novissimos ostendit tamquam
morti destinatos, quia spectaculum facti sumus mundo et angelis et hominibus.<br/>
10 Nos stulti propter Christum, vos autem prudentes in
Christo; nos infirmi, vos autem fortes; vos gloriosi, nos autem ignobiles.<br/>
11 Usque in hanc horam et esurimus et sitimus et nudi sumus et
colaphis caedimur et instabiles sumus<br/>
12 et laboramus operantes manibus nostris; maledicti
benedicimus, persecutionem passi sustinemus,<br/>
13 blasphemati obsecramus; tamquam purgamenta mundi facti
sumus, omnium peripsema, usque adhuc.<br/>
14 Non ut confundam vos, haec scribo, sed ut quasi filios meos
carissimos moneam;<br/>
15 nam si decem milia paedagogorum habeatis in Christo, sed
non multos patres, nam in Christo Iesu per evangelium ego vos genui.<br/>
16 Rogo ergo vos:
imitatorcs mei estote!<br/>
17 Ideo misi ad vos Timotheum, qui est filius meus carissimus
et fidelis in Domino, qui vos commonefaciat vias meas, quae sunt in Christo,
sicut ubique in omni ecclesia doceo.<br/>
18 Tamquam non venturus sim ad vos, sic inflati sunt quidam;<br/>
19 veniam autem cito ad vos, si Dominus voluerit, et cognoscam
non sermonem eorum, qui inflati sunt, sed virtutem;<br/>
20 non enim in sermone est regnum Dei sed in virtute.<br/>
21 Quid vultis? In virga veniam ad vos an in caritate et
spiritu mansuetudinis?<b></b></p>, <p><b>
</b></p>][<p></p>, <p><b>5</b><br/>
1 Omnino auditur inter vos for nicatio, et talis fornicatio qualis
nec inter gentes, ita ut uxorem patris aliquis habeat.<br/>
2
Et vos inflati estis et non magis luctum habuistis, ut tollatur de medio
vestrum, qui hoc opus fecit?<br/>
3 Ego quidem absens corpore, praesens autem spiritu, iam
iudicavi ut praesens eum, qui sic operatus est,<br/>
4 in nomine Domini nostri Iesu, congregatis vobis et meo
spiritu cum virtute Domini nostri Iesu,<br/>
5 tradere huiusmodi Satanae in interitum carnis, ut spiritus
salvus sit in die Domini.<br/>
6 Non bona gloriatio
vestra. Nescitis quia modicum fermentum totam massam corrumpit?<br/>
7 Expurgate vetus fermentum, ut sitis nova consparsio, sicut
estis azymi. Etenim Pascha nostrum immolatus est Christus!<br/>
8 Itaque festa celebremus, non in fermento veteri neque in
fermento malitiae et nequitiae, sed in azymis sinceritatis et veritatis.<br/>
9 Scripsi vobis in epistula: Ne commisceamini fornicariis.<br/>
10
Non utique fornicariis huius mundi aut avaris aut rapacibus aut idolis
servientibus, alioquin debueratis de hoc mundo exisse!<br/>
11 Nunc autem scripsi vobis non commisceri, si is, qui frater
nominatur, est fornicator aut avarus aut idolis serviens aut maledicus aut
ebriosus aut rapax; cum eiusmodi nec cibum sumere.<br/>
12 Quid enim mihi de his, qui foris sunt, iudicare? Nonne de
his, qui intus sunt, vos iudicatis?<br/>
13 Nam eos, qui foris sunt, Deus iudicabit. Auferte malum ex vobis ipsis!<b></b></p>, <p><b>
</b></p>][<p></p>, <p><b>6</b><br/>
1 Audet aliquis vestrum habens negotium adversus alterum iu
dicari apud iniquos et non apud sanctos?<br/>
2 An nescitis quoniam
sancti de mundo iudicabunt? Et si in vobis iudicabitur mundus, indigni estis minimis
iudiciis?<br/>
3 Nescitis quoniam
angelos iudicabimus, quanto magis saecularia?<br/>
4 Saecularia igitur iudicia si habueritis, contemptibiles, qui
sunt in ecclesia, illos constituite ad iudicandum?<br/>
5 Ad verecundiam vestram dico! Sic non est inter vos sapiens
quisquam, qui possit iudicare inter fratrem suum?<br/>
6 Sed frater cum fratre iudicio contendit, et hoc apud
infideles?<br/>
7 Iam quidem omnino defectio est vobis, quod iudicia habetis
inter vosmetipsos! Quare non magis
iniuriam accipitis, quare non magis fraudem patimini?<br/>
8
Sed vos iniuriam facitis et fraudatis, et hoc fratribus!<br/>
9 An nescitis quia
iniqui regnum Dei non possidebunt? Nolite errare: neque fornicarii neque idolis
servientes neque adulteri neque molles neque masculorum concubitores<br/>
10 neque fures neque avari, non ebriosi, non maledici, non
rapaces regnum Dei possidebunt.<br/>
11
Et haec quidam fuistis. Sed abluti estis,
sed sanctificati estis, sed iustificati estis in nomine Domini Iesu Christi et
in Spiritu Dei nostri!<br/>
12 “ Omnia mihi licent! ”. Sed non omnia expediunt. “ Omnia
mihi licent! ”. Sed ego sub nullius redigar potestate.<br/>
13 “ Esca ventri, et venter escis! ”. Deus autem et hunc et has
destruet. Corpus autem non fornicationi sed Domino, et Dominus corpori;<br/>
14 Deus vero et Dominum suscitavit et nos suscitabit per
virtutem suam.<br/>
15 Nescitis quoniam
corpora vestra membra Christi sunt? Tollens ergo membra Christi faciam membra
meretricis? Absit!<br/>
16 An nescitis quoniam, qui adhaeret meretrici, unum corpus
est? “ Erunt enim, inquit, duo in carne una ”.<br/>
17
Qui autem adhaeret Domino, unus Spiritus est.<br/>
18 Fugite fornicationem!
Omne peccatum, quodcumque fecerit homo, extra corpus est; qui autem fornicatur,
in corpus suum peccat.<br/>
19
An nescitis quoniam corpus vestrum templum est Spiritus Sancti, qui in vobis
est, quem habetis a Deo, et non estis vestri?<br/>
20 Empti enim estis
pretio! Glorificate ergo Deum in corpore vestro.<b></b></p>, <p><b>
</b></p>][<p></p>, <p><b>7</b><br/>
1 De quibus autem scripsistis, bo num est homini mulierem non
non tangere;<br/>
2 propter fornicationes autem unusquisque suam uxorem habeat,
et unaquaeque suum virum habeat.<br/>
3 Uxori vir debitum reddat; similiter autem et uxor viro.<br/>
4 Mulier sui corporis potestatem non habet sed vir; similiter
autem et vir sui corporis potestatem non habet sed mulier.<br/>
5 Nolite fraudare invicem, nisi forte ex consensu ad tempus,
ut vacetis orationi et iterum sitis in idipsum, ne tentet vos Satanas propter
incontinentiam vestram.<br/>
6 Hoc autem dico secundum indulgentiam, non secundum imperium.<br/>
7 Volo autem omnes homines esse sicut meipsum; sed unusquisque
proprium habet donum ex Deo: alius quidem sic, alius vero sic.<br/>
8
Dico autem innuptis et viduis: Bonum est illis si sic maneant, sicut et ego;<br/>
9 quod si non se continent, nubant. Melius est enim nubere
quam uri.<br/>
10 His autem, qui matrimonio iuncti sunt, praecipio, non ego
sed Dominus, uxorem a viro non discedere<br/>
11 — quod si discesserit, maneat innupta aut viro suo
reconcilietur — et virum uxorem non dimittere.<br/>
12 Ceteris autem ego dico, non Dominus: Si quis frater uxorem
habet infidelem, et haec consentit habitare cum illo, non dimittat illam;<br/>
13 et si qua mulier habet virum infidelem, et hic consentit
habitare cum illa, non dimittat virum.<br/>
14 Sanctificatus est enim vir infidelis in muliere, et sanctificata
est mulier infidelis in fratre. Alioquin
filii vestri immundi essent; nunc autem sancti sunt.<br/>
15 Quod si infidelis discedit, discedat. Non est enim servituti subiectus
frater aut soror in eiusmodi; in pace autem vocavit nos Deus.<br/>
16 Quid enim scis, mulier, si virum salvum facies? Aut quid
scis, vir, si mulierem salvam facies?<br/>
17 Nisi unicuique, sicut divisit Dominus, unumquemque, sicut
vocavit Deus, ita ambulet; et sic in omnibus ecclesiis doceo.<br/>
18 Circumcisus aliquis vocatus est? Non adducat praeputium! In
praeputio aliquis vocatus est? Non circumcidatur!<br/>
19 Circumcisio nihil est, et praeputium nihil est, sed
observatio mandatorum Dei.<br/>
20 Unusquisque, in qua vocatione vocatus est, in ea permaneat.<br/>
21 Servus vocatus es? Non sit tibi curae; sed et si potes
liber fieri, magis utere!<br/>
22 Qui enim in Domino vocatus est servus, libertus est Domini;
similiter, qui liber vocatus est, servus est Christi!<br/>
23 Pretio empti estis!
Nolite fieri servi hominum.<br/>
24
Unusquisque, in quo vocatus est, fratres, in hoc maneat apud Deum.<br/>
<br/>
25 De virginibus autem praeceptum Domini non habeo; consilium
autem do, tamquam misericordiam consecutus a Domino, ut sim fidelis.<br/>
26 Existimo ergo hoc bonum esse propter instantem
necessitatem, quoniam bonum est homini sic esse.<br/>
27 Alligatus es uxori? Noli
quaerere solutionem. Solutus es ab uxore? Noli quaerere
uxorem.<br/>
28 Si autem acceperis uxorem, non peccasti; et si nupserit
virgo, non peccavit. Tribulationem tamen carnis habebunt huiusmodi, ego autem
vobis parco.<br/>
29 Hoc itaque dico, fratres, tempus breviatum est; reliquum
est, ut et qui habent uxores, tamquam non habentes sint,<br/>
30 et qui flent, tamquam non flentes, et qui gaudent, tamquam
non gaudentes, et qui emunt, tamquam non possidentes,<br/>
31 et qui utuntur hoc mundo, tamquam non abutentes; praeterit
enim figura huius mundi.<br/>
32 Volo autem vos sine sollicitudine esse. Qui sine uxore est,
sollicitus est, quae Domini sunt, quomodo placeat Domino;<br/>
33 qui autem cum uxore est, sollicitus est, quae sunt mundi,
quomodo placeat uxori,<br/>
34 et divisus est. Et mulier innupta et virgo cogitat, quae Domini sunt, ut
sit sancta et corpore et spiritu; quae autem nupta est, cogitat, quae sunt
mundi, quomodo placeat viro.<br/>
35 Porro hoc ad utilitatem vestram dico, non ut laqueum vobis
iniciam, sed ad id quod honestum est, et ut assidue cum Domino sitis sine
distractione.<br/>
36 Si quis autem turpem se videri existimat super virgine sua,
quod sit superadulta, et ita oportet fieri, quod vult, faciat; non peccat:
nubant.<br/>
37 Qui autem statuit in corde suo firmus, non habens
necessitatem, potestatem autem habet suae voluntatis, et hoc iudicavit in corde
suo servare virginem suam, bene faciet;<br/>
38 igitur et, qui matrimonio iungit virginem suam, bene facit;
et, qui non iungit, melius faciet.<br/>
39 Mulier alligata est, quanto tempore vir eius vivit; quod si
dormierit vir eius, libera est, cui vult nubere, tantum in Domino.<br/>
40 Beatior autem erit, si sic permanserit secundum meum
consilium; puto autem quod et ego Spiritum Dei habeo.<b></b></p>, <p><b>
</b></p>][<p></p>, <p><b>8</b><br/>
1 De idolothytis autem, scimus quia omnes scientiam habemus. Scientia inflat, caritas vero aedificat.<br/>
2 Si quis se existimat scire aliquid, nondum cognovit,
quemadmodum oporteat eum scire;<br/>
3 si quis autem diligit Deum, hic cognitus est ab eo.<br/>
4 De esu igitur idolothytorum, scimus quia nullum idolum est
in mundo, et quod nullus deus nisi Unus.<br/>
5 Nam et si sunt, qui dicantur dii sive in caelo sive in
terra, si quidem sunt dii multi et domini multi,<br/>
6 nobis tamen unus Deus Pater, ex quo omnia et nos in illum,
et unus Dominus Iesus Christus, per quem omnia et nos per ipsum.<br/>
7 Sed non in omnibus est scientia; quidam autem consuetudine
usque nunc idoli quasi idolothytum manducant, et conscientia ipsorum, cum sit
infirma, polluitur.<br/>
8 Esca autem nos non commendat Deo; neque si non
manducaverimus, deficiemus, neque si manducaverimus, abundabimus.<br/>
9 Videte autem, ne forte haec licentia vestra offendiculum
fiat infirmis.<br/>
10 Si enim quis viderit eum, qui habet scientiam, in idolio
recumbentem, nonne conscientia eius, cum sit infirma, aedificabitur ad
manducandum idolothyta?<br/>
11 Peribit enim infirmus in tua scientia, frater, propter quem
Christus mortuus est!<br/>
12 Sic autem peccantes in fratres et percutientes conscientiam
eorum infirmam, in Christum peccatis.<br/>
13 Quapropter si esca scandalizat fratrem meum, non manducabo
carnem in aeternum, ne fratrem meum scandalizem.<b></b></p>, <p><b>
</b></p>][<p></p>, <p><b>9</b><br/>
1 Non sum liber? Non sum apo stolus? Nonne Iesum Dominum
nostrum vidi? Non opus meum vos estis in Domino?<br/>
2 Si aliis non sum apostolus, sed tamen vobis sum; nam
signaculum apostolatus mei vos estis in Domino.<br/>
3 Mea defensio apud eos, qui me interrogant, haec est.<br/>
4 Numquid non habemus potestatem manducandi et bibendi?<br/>
5 Numquid non habemus potestatem sororem mulierem
circumducendi, sicut et ceteri apostoli et fratres Domini et Cephas?<br/>
6 Aut solus ego et Barnabas non habemus potestatem non
operandi?<br/>
7 Quis militat suis stipendiis umquam? Quis plantat vineam et
fructum eius non edit? Aut quis pascit gregem et de lacte gregis non manducat?<br/>
8 Numquid secundum
hominem haec dico? An et lex haec non dicit?<br/>
9 Scriptum est enim in Lege Moysis: “ Non alligabis os
bovi trituranti ”. Numquid de bobus cura est Deo?<br/>
10 An propter nos utique dicit? Nam propter nos scripta sunt,
quoniam debet in spe, qui arat, arare; et, qui triturat, in spe fructus
percipiendi.<br/>
11 Si nos vobis spiritalia seminavimus, magnum est, si nos
carnalia vestra metamus?<br/>
12 Si alii potestatis vestrae participes sunt, non potius nos?
Sed non usi sumus hac potestate,
sed omnia sustinemus, ne quod offendiculum demus evangelio Christi.<br/>
13 Nescitis quoniam, qui sacra operantur, quae de sacrario
sunt, edunt; qui altari deserviunt, cum altari participantur?<br/>
14
Ita et Dominus ordinavit his, qui evangelium annuntiant, de evangelio vivere.<br/>
15 Ego autem nullo horum usus sum. Non scripsi autem haec, ut
ita fiant in me; bonum est enim mihi magis mori quam ut gloriam meam quis
evacuet.<br/>
16 Nam si
evangelizavero, non est mihi gloria; necessitas enim mihi incumbit. Vae enim
mihi est, si non evangelizavero!<br/>
17 Si enim volens hoc ago, mercedem habeo; si autem invitus,
dispensatio mihi credita est.<br/>
18 Quae est ergo merces mea? Ut evangelium praedicans sine
sumptu ponam evangelium, ut non abutar potestate mea in evangelio.<br/>
19 Nam cum liber essem ex omnibus, omnium me servum feci, ut
plures lucri facerem.<br/>
20 Et factus sum Iudaeis tamquam Iudaeus, ut Iudaeos lucrarer;
his, qui sub lege sunt, quasi sub lege essem, cum ipse non essem sub lege, ut
eos, qui sub lege erant, lucri facerem;<br/>
21 his, qui sine lege erant, tamquam sine lege essem, cum sine
lege Dei non essem, sed in lege essem Christi, ut lucri facerem eos, qui sine
lege erant;<br/>
22 factus sum infirmis infirmus, ut infirmos lucri facerem;
omnibus omnia factus sum, ut aliquos utique facerem salvos.<br/>
23 Omnia autem facio propter evangelium, ut comparticeps eius
efficiar.<br/>
24 Nescitis quod hi, qui in stadio currunt, omnes quidem
currunt, sed unus accipit bravium? Sic currite, ut comprehendatis.<br/>
25 Omnis autem, qui in agone contendit, ab omnibus se
abstinet; et illi quidem, ut corruptibilem coronam accipiant, nos autem
incorruptam.<br/>
26 Ego igitur sic curro non quasi in incertum, sic pugno non
quasi aerem verberans;<br/>
27 sed castigo corpus meum et in servitutem redigo, ne forte,
cum aliis praedicaverim, ipse reprobus efficiar.<b></b></p>, <p><b>
</b></p>][<p></p>, <p><b>1</b><b>0</b><br/>
1 Nolo enim vos ignorare, fra tres, quoniam patres nostri
omnes sub nube fuerunt et omnes mare transierunt<br/>
2 et omnes in Moyse baptizati sunt in nube et in mari<br/>
3 et omnes eandem escam spiritalem manducaverunt<br/>
4 et omnes eundem potum spiritalem biberunt; bibebant autem de
spiritali, consequente eos, petra; petra autem erat Christus.<br/>
5 Sed non in pluribus eorum complacuit sibi Deus, nam
prostrati sunt in deserto.<br/>
6 Haec autem figurae fuerunt nostrae, ut non simus
concupiscentes malorum, sicut et illi concupierunt.<br/>
7 Neque idolorum cultores efficiamini, sicut quidam ex ipsis;
quemadmodum scriptum est: “ Sedit populus manducare et bibere, et surrexerunt ludere ”.<br/>
8 Neque
fornicemur, sicut quidam ex ipsis fornicati sunt, et ceciderunt una die viginti
tria milia.<br/>
9
Neque tentemus Christum, sicut quidam eorum tentaverunt et a serpentibus
perierunt.<br/>
10 Neque murmuraveritis, sicut quidam eorum murmuraverunt et
perierunt ab exterminatore.<br/>
11
Haec autem in figura contingebant illis; scripta sunt autem ad correptionem
nostram, in quos fines saeculorum devenerunt.<br/>
12
Itaque, qui se existimat stare, videat, ne cadat.<br/>
13 Tentatio vos non apprehendit nisi humana; fidelis autem Deus,
qui non patietur vos tentari super id quod potestis, sed faciet cum tentatione
etiam proventum, ut possitis sustinere.<br/>
14 Propter quod,
carissimi mihi, fugite ab idolorum cultura.<br/>
15 Ut prudentibus loquor; vos iudicate, quod dico:<br/>
16 Calix benedictionis, cui benedicimus, nonne communicatio
sanguinis Christi est? Et panis, quem frangimus, nonne communicatio corporis Christi est?<br/>
17 Quoniam unus panis, unum corpus multi sumus, omnes enim de
uno pane participamur.<br/>
18 Videte Israel secundum carnem: nonne, qui edunt hostias,
communicantes sunt altari?<br/>
19 Quid ergo dico? Quod
idolothytum sit aliquid? Aut quod idolum sit aliquid?<br/>
20 Sed, quae immolant, daemoniis immolant et non Deo; nolo
autem vos communicantes fieri daemoniis.<br/>
21 Non potestis calicem Domini bibere et calicem daemoniorum;
non potestis mensae Domini participes esse et mensae daemoniorum.<br/>
22 An aemulamur Dominum? Numquid fortiores illo sumus?<br/>
23 “ Omnia licent! ”. Sed non omnia expediunt. “ Omnia licent!
”. Sed non omnia aedificant.<br/>
24 Nemo, quod suum est, quaerat, sed quod alterius.<br/>
25 Omne, quod in macello venit, manducate, nihil interrogantes
propter conscientiam;<br/>
26 Domini enim est terra, et plenitudo eius.<br/>
27
Si quis vocat vos infidelium, et vultis ire, omne, quod vobis apponitur,
manducate, nihil interrogantes propter conscientiam.<br/>
28 Si quis autem vobis dixerit: “ Hoc immolaticium est idolis ”, nolite manducare, propter illum, qui indicavit, et propter
conscientiam;<br/>
29 conscientiam autem dico non tuam ipsius sed alterius. Ut
quid enim libertas mea iudicatur ab alia conscientia?<br/>
30 Si ego cum
gratia participo, quid blasphemor pro eo, quod gratias ago?<br/>
31 Sive ergo manducatis sive bibitis sive aliud quid facitis,
omnia in gloriam Dei facite.<br/>
32 Sine offensione estote Iudaeis et Graecis et ecclesiae Dei,<br/>
33 sicut et ego per omnia omnibus placeo, non quaerens, quod
mihi utile est, sed quod multis, ut salvi fiant.<b></b></p>, <p><b>
</b></p>][<p></p>, <p><b>1</b><b>1</b><br/>
1 Imitatores mei estote, sicut et ego Christi.<br/>
2
Laudo autem vos quod omnia mei memores estis et, sicut tradidi vobis,
traditiones meas tenetis.<br/>
3 Volo autem vos scire quod omnis viri caput Christus est,
caput autem mulieris vir, caput vero Christi Deus.<br/>
4 Omnis vir orans aut prophetans velato capite deturpat caput
suum;<br/>
5 omnis autem mulier orans aut prophetans non velato capite
deturpat caput suum; unum est enim atque si decalvetur.<br/>
6 Nam si non velatur
mulier, et tondeatur! Si vero turpe est mulieri tonderi aut decalvari, veletur.<br/>
7 Vir quidem non debet velare caput, quoniam imago et gloria
est Dei; mulier autem gloria viri est.<br/>
8 Non enim vir ex muliere est, sed mulier ex viro;<br/>
9 etenim non est creatus vir propter mulierem, sed mulier
propter virum.<br/>
10 Ideo debet mulier potestatem habere supra caput propter
angelos.<br/>
11 Verumtamen neque mulier sine viro, neque vir sine muliere
in Domino;<br/>
12 nam sicut mulier de viro, ita et vir per mulierem, omnia
autem ex Deo.<br/>
13 In vobis ipsi iudicate: Decet mulierem non velatam orare
Deum?<br/>
14 Nec ipsa natura docet vos quod vir quidem, si comam
nutriat, ignominia est illi;<br/>
15 mulier vero, si comam nutriat, gloria est illi? Quoniam
coma pro velamine ei data est.<br/>
16 Si quis autem videtur contentiosus esse, nos talem
consuetudinem non habemus, neque ecclesiae Dei.<br/>
17 Hoc autem praecipio, non laudans quod non in melius sed in
deterius convenitis.<br/>
18 Primum quidem convenientibus vobis in ecclesia, audio
scissuras inter vos esse et ex parte credo.<br/>
19 Nam oportet et haereses inter vos esse, ut et, qui probati
sunt, manifesti fiant in vobis.<br/>
20 Convenientibus ergo vobis in unum, non est dominicam cenam
manducare;<br/>
21 unusquisque enim suam cenam praesumit in manducando, et
alius quidem esurit, alius autem ebrius est.<br/>
22 Numquid domos non habetis ad manducandum et bibendum? Aut
ecclesiam Dei contemnitis et confunditis eos, qui non habent? Quid dicam vobis?
Laudabo vos? In hoc non laudo!<br/>
23 Ego enim accepi a Domino, quod et tradidi vobis, quoniam
Dominus Iesus, in qua nocte tradebatur, accepit panem<br/>
24 et gratias agens fregit et dixit: “ Hoc est corpus meum,
quod pro vobis est; hoc facite in meam commemorationem ”;<br/>
25 similiter et calicem, postquam cenatum est, dicens: “ Hic
calix novum testamentum est in meo sanguine; hoc facite, quotiescumque bibetis,
in meam commemorationem ”.<br/>
26 Quotiescumque enim manducabitis panem hunc et calicem
bibetis, mortem Domini annuntiatis, donec veniat.<br/>
27
Itaque, quicumque manducaverit panem vel biberit calicem Domini indigne, reus
erit corporis et sanguinis Domini.<br/>
28 Probet autem seipsum homo, et sic de pane illo edat et de
calice bibat;<br/>
29 qui enim manducat et bibit, iudicium sibi manducat et bibit
non diiudicans corpus.<br/>
30 Ideo inter vos multi infirmi et imbecilles et dormiunt
multi.<br/>
31 Quod si nosmetipsos diiudicaremus, non utique iudicaremur;<br/>
32 dum iudicamur autem, a Domino corripimur, ut non cum hoc
mundo damnemur<br/>
33 Itaque, fratres mei, cum convenitis ad manducandum, invicem
exspectate.<br/>
34 Si quis esurit, domi
manducet, ut non in iudicium conveniatis. Cetera autem, cum venero, disponam.<b></b></p>, <p><b>
</b></p>][<p></p>, <p><b>1</b><b>2</b><br/>
1 De spiritalibus autem, fra tres, nolo vos ignorare.<br/>
2 Scitis quoniam, cum gentes essetis, ad simulacra muta, prout
ducebamini, euntes.<br/>
3 Ideo notum vobis facio quod nemo in Spiritu Dei loquens
dicit: “ Anathema Iesus! ”; et nemo potest dicere: “ Dominus Iesus ”, nisi in
Spiritu Sancto.<br/>
4 Divisiones vero gratiarum sunt, idem autem Spiritus;<br/>
5 et divisiones ministrationum sunt, idem autem Dominus;<br/>
6 et divisiones operationum sunt, idem vero Deus, qui operatur
omnia in omnibus.<br/>
7 Unicuique autem datur manifestatio Spiritus ad utilitatem.<br/>
8 Alii quidem per Spiritum datur sermo sapientiae, alii autem
sermo scientiae secundum eundem Spiritum,<br/>
9 alteri fides in eodem Spiritu, alii donationes sanitatum in
uno Spiritu,<br/>
10 alii operationes virtutum, alii prophetatio, alii discretio
spirituum, alii genera linguarum, alii interpretatio linguarum;<br/>
11 haec autem omnia operatur unus et idem Spiritus, dividens
singulis prout vult.<br/>
12 Sicut enim corpus unum est et membra habet multa, omnia
autem membra corporis, cum sint multa, unum corpus sunt, ita et Christus;<br/>
13 etenim in uno Spiritu omnes nos in unum corpus baptizati
sumus, sive Iudaei sive Graeci sive servi sive liberi, et omnes unum Spiritum
potati sumus.<br/>
14
Nam et corpus non est unum membrum sed multa.<br/>
15 Si dixerit pes: “Non sum manus, non sum de corpore ”, non ideo non est de corpore;<br/>
16 et si dixerit auris: “ Non sum oculus,
non sum de corpore ”, non ideo non est de corpore.<br/>
17 Si totum corpus oculus est, ubi auditus? Si totum auditus,
ubi odoratus?<br/>
18 Nunc autem posuit Deus membra, unumquodque eorum in
corpore, sicut voluit.<br/>
19 Quod si essent
omnia unum membrum, ubi corpus?<br/>
20 Nunc autem multa quidem membra, unum autem corpus.<br/>
21 Non potest dicere oculus manui: “ Non es mihi necessaria! ”;
aut iterum caput pedibus: “ Non estis mihi necessarii! ”.<br/>
22 Sed multo magis, quae videntur membra corporis infirmiora
esse, necessaria sunt;<br/>
23 et, quae putamus ignobiliora membra esse corporis, his
honorem abundantiorem circumdamus; et, quae inhonesta sunt nostra,
abundantiorem honestatem habent,<br/>
24 honesta autem nostra nullius egent. Sed Deus temperavit
corpus, ei, cui deerat, abundantiorem tribuendo honorem,<br/>
25 ut non sit schisma in corpore, sed idipsum pro invicem
sollicita sint membra.<br/>
26 Et sive patitur unum membrum, compatiuntur omnia membra;
sive glorificatur unum membrum, congaudent omnia membra.<br/>
27 Vos autem estis corpus Christi et membra ex parte.<br/>
28 Et quosdam quidem posuit Deus in ecclesia primum apostolos,
secundo prophetas, tertio doctores, deinde virtutes, exinde donationes
curationum, opitulationes, gubernationes, genera linguarum.<br/>
29 Numquid omnes apostoli? Numquid omnes prophetae? Numquid
omnes doctores? Numquid omnes virtutes?<br/>
30 Numquid omnes donationes habent curationum? Numquid omnes
linguis loquuntur? Numquid omnes interpretantur?<br/>
31 Aemulamini autem
charismata maiora. Et adhuc excellentiorem viam vobis demonstro.<b></b></p>, <p><b>
</b></p>][<p></p>, <p><b>1</b><b>3</b><br/>
1 Si linguis hominum loquar et angelorum, caritatem au tem non
habeam, factus sum velut aes sonans aut cymbalum tinniens.<br/>
2 Et si habuero prophetiam et noverim mysteria omnia et omnem
scientiam, et si habuero omnem fidem, ita ut montes transferam, caritatem autem
non habuero, nihil sum.<br/>
3 Et si distribuero in cibos omnes facultates meas et si
tradidero corpus meum, ut glorier, caritatem autem non habuero, nihil mihi
prodest.<br/>
4 Caritas patiens est, benigna est caritas, non aemulatur, non
agit superbe, non inflatur,<br/>
5 non est ambitiosa, non quaerit, quae sua sunt, non
irritatur, non cogitat malum,<br/>
6 non gaudet super iniquitatem, congaudet autem veritati;<br/>
7 omnia suffert, omnia credit, omnia sperat, omnia sustinet.<br/>
8 Caritas numquam excidit. Sive prophetiae, evacuabuntur; sive
linguae, cessabunt; sive scientia, destruetur.<br/>
9 Ex parte enim cognoscimus et ex parte prophetamus;<br/>
10 cum autem venerit, quod perfectum est, evacuabitur, quod ex
parte est.<br/>
11 Cum essem parvulus, loquebar ut parvulus, sapiebam ut
parvulus, cogitabam ut parvulus; quando factus sum vir, evacuavi, quae erant
parvuli.<br/>
12 Videmus enim nunc per speculum in aenigmate, tunc autem
facie ad faciem; nunc cognosco ex parte, tunc autem cognoscam, sicut et
cognitus sum.<br/>
13
Nunc autem manet fides, spes, caritas, tria haec; maior autem ex his est caritas.<b></b></p>, <p><b>
</b></p>][<p></p>, <p><b>1</b><b>4</b><br/>
1 Sectamini caritatem, aemu lamini spiritalia, magis au tem,
ut prophetetis.<br/>
2 Qui enim loquitur lingua, non hominibus loquitur sed Deo;
nemo enim audit, spiritu autem loquitur mysteria.<br/>
3 Qui autem prophetat, hominibus loquitur aedificationem et
exhortationem et consolationes.<br/>
4 Qui loquitur lingua, semetipsum aedificat; qui autem
prophetat, ecclesiam aedificat.<br/>
5 Volo autem omnes vos loqui linguis, magis autem prophetare;
maior autem est qui prophetat, quam qui loquitur linguis, nisi forte
interpretetur, ut ecclesia aedificationem accipiat.<br/>
6 Nunc autem, fratres, si venero ad vos linguis loquens, quid
vobis prodero, nisi vobis loquar aut in revelatione aut in scientia aut in
prophetia aut in doctrina?<br/>
7 Tamen, quae sine anima sunt vocem dantia, sive tibia sive
cithara, nisi distinctionem sonituum dederint, quomodo scietur quod tibia
canitur, aut quod citharizatur?<br/>
8 Etenim si incertam vocem det tuba, quis parabit se ad
bellum?<br/>
9 Ita et vos per linguam nisi manifestum sermonem dederitis,
quomodo scietur id, quod dicitur? Eritis enim in aera loquentes.<br/>
10 Tam multa, ut puta, genera linguarum sunt in mundo, et
nihil sine voce est.<br/>
11 Si ergo nesciero virtutem vocis, ero ei, qui loquitur,
barbarus; et, qui loquitur, mihi barbarus.<br/>
12 Sic et vos, quoniam aemulatores estis spirituum, ad
aedificationem ecclesiae quaerite, ut abundetis.<br/>
13 Et ideo, qui loquitur lingua, oret, ut interpretetur.<br/>
14
Nam si orem lingua, spiritus meus orat, mens autem mea sine fructu est.<br/>
15 Quid ergo est? Orabo
spiritu, orabo et mente; psallam spiritu, psallam et mente.<br/>
16 Ceterum si benedixeris in spiritu, qui supplet locum
idiotae, quomodo dicet “ Amen! ” super tuam benedictionem, quoniam quid dicas
nescit?<br/>
17 Nam tu quidem bene gratias agis, sed alter non aedificatur.<br/>
18 Gratias ago Deo, quod omnium vestrum magis linguis loquor;<br/>
19 sed in ecclesia volo quinque verba sensu meo loqui, ut et
alios instruam, quam decem milia verborum in lingua.<br/>
20 Fratres, nolite pueri effici sensibus, sed malitia parvuli
estote; sensibus autem perfecti estote.<br/>
21 In lege scriptum est:<br/>
“ In aliis linguis et in labiis aliorum<br/>
loquar populo huic,<br/>
et nec sic exaudient me ”,<br/>
dicit Dominus.<br/>
22 Itaque linguae in signum sunt non fidelibus sed
infidelibus, prophetia autem non infidelibus sed fidelibus.<br/>
23 Si ergo conveniat universa ecclesia in unum, et omnes
linguis loquantur, intrent autem idiotae aut infideles, nonne dicent quod
insanitis?<br/>
24 Si autem omnes prophetent, intret autem quis infidelis vel
idiota, convincitur ab omnibus, diiudicatur ab omnibus,<br/>
25 occulta cordis eius manifesta fiunt; et ita cadens in
faciem adorabit Deum pronuntians: “ Vere Deus in vobis est! ”.<br/>
26 Quid ergo est, fratres? Cum convenitis, unusquisque psalmum
habet, doctrinam habet, apocalypsim habet, linguam habet, interpretationem
habet: omnia ad aedificationem fiant.<br/>
27 Sive lingua quis loquitur, secundum duos aut ut multum
tres, et per partes, et unus interpretetur;<br/>
28 si autem non fuerit interpres, taceat in ecclesia, sibi
autem loquatur et Deo.<br/>
29 Prophetae duo aut tres dicant, et ceteri diiudicent;<br/>
30 quod si alii revelatum fuerit sedenti, prior taceat.<br/>
31 Potestis enim omnes per singulos prophetare, ut omnes
discant, et omnes exhortentur;<br/>
32 et spiritus prophetarum prophetis subiecti sunt;<br/>
33 non enim est dissensionis Deus sed pacis.<br/>
Sicut in omnibus ecclesiis sanctorum,<br/>
34 mulieres in ecclesiis taceant, non enim permittitur eis
loqui; sed subditae sint, sicut et Lex dicit.<br/>
35 Si quid autem volunt discere, domi viros suos interrogent;
turpe est enim mulieri loqui in ecclesia.<br/>
36 An a vobis verbum Dei processit aut in vos solos pervenit?<br/>
37 Si quis videtur propheta esse aut spiritalis, cognoscat,
quae scribo vobis, quia Domini est mandatum. 38 Si quis autem ignorat,
ignorabitur.<br/>
39 Itaque, fratres mei, aemulamini prophetare et loqui linguis
nolite prohibere;<br/>
40 omnia autem honeste et secundum ordinem fiant.<b></b></p>, <p><b>
</b></p>][<p></p>, <p><b>1</b><b>5</b><br/>
1 Notum autem vobis facio, fratres, evangelium, quod
evangelizavi vobis, quod et accepistis, in quo et statis,<br/>
2 per quod et salvamini, qua ratione evangelizaverim vobis, si
tenetis, nisi si frustra credidistis!<br/>
3 Tradidi enim vobis in primis, quod et accepi, quoniam
Christus mortuus est pro peccatis nostris secundum Scripturas<br/>
4 et quia sepultus est et quia suscitatus est tertia die
secundum Scripturas<br/>
5 et quia visus est Cephae et post haec Duodecim;<br/>
6 deinde visus est plus quam quingentis fratribus simul, ex
quibus plures manent usque adhuc, quidam autem dormierunt;<br/>
7 deinde visus est Iacobo, deinde apostolis omnibus;<br/>
8 novissime autem omnium, tamquam abortivo, visus est et mihi.<br/>
9 Ego enim sum minimus apostolorum, qui non sum dignus vocari
apostolus, quoniam persecutus sum ecclesiam Dei;<br/>
10 gratia autem Dei sum id, quod sum, et gratia eius in me
vacua non fuit, sed abundantius illis omnibus laboravi; non ego autem, sed
gratia Dei mecum.<br/>
11 Igitur sive ego sive illi, sic praedicamus, et sic
credidistis.<br/>
12 Si autem Christus praedicatur quod suscitatus est a
mortuis, quomodo quidam dicunt in vobis quoniam resurrectio mortuorum non est?<br/>
13 Si autem resurrectio mortuorum non est, neque Christus
suscitatus est!<br/>
14 Si autem Christus non suscitatus est, inanis est ergo
praedicatio nostra, inanis est et fides vestra;<br/>
15 invenimur autem et falsi testes Dei, quoniam testimonium
diximus adversus Deum quod suscitaverit Christum, quem non suscitavit, si
revera mortui non resurgunt.<br/>
16 Nam si mortui non resurgunt, neque Christus resurrexit;<br/>
17 quod si Christus non resurrexit, stulta est fides vestra;
adhuc estis in peccatis vestris.<br/>
18 Ergo et, qui
dormierunt in Christo, perierunt.<br/>
19 Si in hac vita tantum in Christo sperantes sumus,
miserabiliores sumus omnibus hominibus.<br/>
20 Nunc autem Christus resurrexit a mortuis, primitiae
dormientium.<br/>
21 Quoniam enim per hominem mors, et per hominem resurrectio
mortuorum:<br/>
22 sicut enim in Adam omnes moriuntur, ita et in Christo omnes
vivificabuntur.<br/>
23 Unusquisque autem in suo ordine: primitiae Christus; deinde
hi, qui sunt Christi, in adventu eius;<br/>
24 deinde finis, cum tradiderit regnum Deo et Patri, cum
evacuaverit omnem principatum et omnem potestatem et virtutem.<br/>
25 Oportet autem illum regnare, donec ponat omnes inimicos sub
pedibus eius.<br/>
26 Novissima autem inimica destruetur mors;<br/>
27 omnia enim subiecit sub pedibus eius. Cum autem dicat: “Omnia
subiecta sunt”, sine dubio praeter eum, qui subiecit ei omnia.<br/>
28 Cum autem subiecta fuerint illi omnia, tunc ipse Filius
subiectus erit illi, qui sibi subiecit omnia, ut sit Deus omnia in omnibus.<br/>
29 Alioquin quid facient, qui baptizantur pro mortuis? Si
omnino mortui non resurgunt, ut quid et baptizantur pro illis?<br/>
30 Ut quid et nos periclitamur omni hora?<br/>
31 Cotidie morior, utique per vestram gloriationem, fratres,
quam habeo in Christo Iesu Domino nostro!<br/>
32 Si secundum hominem ad bestias pugnavi Ephesi, quid mihi
prodest? Si
mortui non resurgunt, manducemus et bibamus, cras enim moriemur.<br/>
33 Noli te seduci: “
Corrumpunt mores bonos colloquia mala ”.<br/>
34 Evigilate iuste et nolite peccare! Ignorantiam enim Dei
quidam ha bent; ad reverentiam vobis loquor.<br/>
35 Sed dicet aliquis: “ Quomodo resurgunt mortui? Quali autem
corpore veniunt? ”.<br/>
36 Insipiens! Tu, quod seminas, non vivificatur, nisi prius
moriatur;<br/>
37 et, quod seminas, non corpus, quod futurum est, seminas sed
nudum granum, ut puta tritici aut alicuius ceterorum.<br/>
38
Deus autem dat illi corpus sicut voluit, et unicuique seminum proprium corpus.<br/>
39 Non omnis caro eadem
caro, sed alia hominum, alia caro pecorum, alia caro volucrum, alia autem
piscium.<br/>
40 Et corpora caelestia et corpora terrestria, sed alia quidem
caelestium gloria, alia autem terrestrium.<br/>
41 Alia claritas solis, alia claritas lunae et alia claritas
stellarum; stella enim a stella differt in claritate.<br/>
42 Sic et resurrectio mortuorum: seminatur in corruptione,
resurgit in incorruptione;<br/>
43 seminatur in ignobilitate, resurgit in gloria; seminatur in
infirmitate, resurgit in virtute;<br/>
44 seminatur corpus animale, resurgit corpus spiritale.<br/>
Si est
corpus animale, est et spiritale.<br/>
45 Sic et scriptum est: “ Factus est primus homo Adam in animam
viventem ”; novissimus Adam in Spiritum vivificantem.<br/>
46 Sed non prius, quod spiritale est, sed quod animale est;
deinde quod spiritale.<br/>
47 Primus homo de terra terrenus, secundus homo de caelo.<br/>
48 Qualis terrenus, tales et terreni, et qualis caelestis,
tales et caelestes;<br/>
49 et sicut portavimus imaginem terreni, portabimus et
imaginem caelestis.<br/>
50 Hoc autem
dico, fratres, quoniam caro et sanguis regnum Dei possidere non possunt, neque
corruptio incorruptelam possidebit.<br/>
51 Ecce mysterium vobis dico: Non omnes quidem dormiemus, sed
omnes immutabimur,<br/>
52 in momento, in ictu oculi, in novissima tuba; canet enim,
et mortui suscitabuntur incorrupti, et nos immutabimur.<br/>
53 Oportet enim corruptibile hoc induere incorruptelam, et
mortale induere immortalitatem.<br/>
54 Cum autem corruptibile hoc induerit incorruptelam, et
mortale hoc induerit immortalitatem, tunc fiet sermo, qui scriptus est: “
Absorpta est mors in victoria.<br/>
55
Ubi est, mors, victoria tua?<br/>
Ubi est, mors, stimulus tuus? ”.<br/>
56 Stimulus autem mortis peccatum est, virtus vero peccati
lex.<br/>
57 Deo autem gratias, qui dedit nobis victoriam per Dominum
nostrum Iesum Christum.<br/>
58 Itaque, fratres mei dilecti, stabiles estote, immobiles,
abundantes in opere Domini semper, scientes quod labor vester non est inanis in
Domino.<b></b></p>, <p><b>
</b></p>][<p></p>, <p><b>1</b><b>6</b><br/>
1 De collectis autem, quae fiunt in sanctos, sicut ordina vi
ecclesiis Galatiae, ita et vos facite.<br/>
2 Per primam sabbati unusquisque vestrum apud se ponat
recondens, quod ei beneplacuerit, ut non, cum venero, tunc collectae fiant.<br/>
3 Cum autem praesens fuero, quos probaveritis, per epistulas
hos mittam perferre gratiam vestram in Ierusalem;<br/>
4 quod si dignum fuerit, ut et ego eam, mecum ibunt.<br/>
5 Veniam autem ad vos, cum Macedoniam pertransiero, nam
Macedoniam pertransibo;<br/>
6 apud vos autem forsitan manebo vel etiam hiemabo, ut vos me
deducatis, quocumque iero.<br/>
7 Nolo enim vos modo in
transitu videre; spero enim me aliquantum temporis manere apud vos, si Dominus
permiserit.<br/>
8 Permanebo autem Ephesi usque ad Pentecosten;<br/>
9 ostium enim mihi apertum est magnum et efficax, et
adversarii multi.<br/>
10 Si autem venerit Timotheus, videte, ut sine timore sit apud
vos, opus enim Domini operatur, sicut et ego;<br/>
11 ne quis ergo illum spernat. Deducite autem illum in pace,
ut veniat ad me; exspecto enim illum cum fratribus.<br/>
12 De Apollo autem fratre, multum rogavi eum, ut veniret ad
vos cum fratribus, et utique non fuit voluntas, ut nunc veniret; veniet autem,
cum ei opportunum fuerit.<br/>
13 Vigilate, state in fide, viriliter agite, confortamini;<br/>
14 omnia vestra in caritate fiant.<br/>
15 Obsecro autem vos, fratres: nostis domum Stephanae, quoniam
sunt primitiae Achaiae et in ministerium sanctorum ordinaverunt seipsos;<br/>
16 ut et vos subditi sitis eiusmodi et omni cooperanti et
laboranti.<br/>
17 Gaudeo autem in praesentia Stephanae et Fortunati et
Achaici, quoniam id quod vobis deerat, ipsi suppleverunt;<br/>
18 refecerunt enim et meum spiritum et vestrum. Cognoscite
ergo, qui eiusmodi sunt.<br/>
19 Salutant vos ecclesiae Asiae. Salutant vos in Domino multum
Aquila et Prisca cum domestica sua ecclesia.<br/>
20
Salutant vos fratres omnes. Salutate invicem
in osculo sancto.<br/>
21 Salutatio mea manu Pauli.<br/>
22 Si quis non amat Dominum, sit anathema. Marana tha!<br/>
23 Gratia Domini Iesu vobiscum.<br/>
24 Caritas mea cum omnibus vobis in Christo Iesu.</p>, <p align="center" style="text-align:center"><b>
</b></p>]</div>
    </text>