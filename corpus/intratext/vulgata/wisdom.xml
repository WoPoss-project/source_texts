<text>
    <div>[<p align="center" style="text-align:center"></p>, <p align="center" style="text-align:center"><b>LIBER SAPIENTIAE</b></p>, <p align="center" style="text-align:center"><b></b></p>, <p><b>1</b><br/>
1 Diligite iustitiam, qui iudicatis terram,<br/>
sentite de Domino in bonitate<br/>
et in simplicitate cordis quaerite illum,<br/>
2 quoniam invenitur ab his, qui non tentant illum,<br/>
se autem manifestat eis, qui fidem habent in illum.<br/>
3 Perversae enim cogitationes separant a Deo,<br/>
probata autem virtus corripit insipientes.<br/>
4 Quoniam in malevolam animam non introibit sapientia<br/>
nec habitabit in corpore subdito peccatis.<br/>
5
Spiritus enim sanctus disciplinae effugiet fictum<br/>
et auferet se a cogitationibus insensatis<br/>
et corripietur a superveniente iniquitate.<br/>
6 Spiritus enim diligens hominem est sapientia<br/>
et non absolvet maledicum a labiis suis,<br/>
quoniam renum illius testis est Deus<br/>
et cordis illius scrutator verus<br/>
et linguae eius auditor;<br/>
7 quoniam spiritus Domini replevit orbem terrarum,<br/>
et ipse, qui continet omnia, scientiam habet vocis.<br/>
8 Propter hoc, qui loquitur iniqua, non potest latere,<br/>
nec praeteriet illum iudicium corripiens.<br/>
9 In cogitationibus enim impii interrogatio erit,<br/>
sermonum autem illius auditio ad Dominum veniet<br/>
ad correptionem iniquitatum illius;<br/>
10 quoniam auris zeli audit omnia,<br/>
et tumultus murmurationum non absconditur.<br/>
11 Custodite ergo vos a murmuratione, quae nihil prodest,<br/>
et a detractione parcite linguae,<br/>
quoniam sermo absconditus in vacuum non ibit;<br/>
os autem, quod mentitur, occidit animam.<br/>
12 Nolite zelare mortem in errore vitae vestrae<br/>
neque acquiratis perditionem in operibus manuum vestrarum,<br/>
13 quoniam Deus mortem non fecit<br/>
nec laetatur in perditione vivorum;<br/>
14 creavit enim, ut essent omnia,<br/>
et sanabiles sunt generationes orbis terrarum,<br/>
et non est in illis medicamentum exterminii,<br/>
nec inferorum regnum in terra:<br/>
15 iustitia enim est immortalis.<br/>
16 Impii autem manibus et verbis accersierunt illam;<br/>
aestimantes illam amicam defluxerunt<br/>
et sponsionem posuerunt ad illam,<br/>
quoniam digni sunt, qui sint ex parte illius.<b></b></p>, <p><b>
</b></p>][<p></p>, <p><b>2</b><br/>
1 Dixerunt enim cogitantes apud se non recte:<br/>
“
Exiguum et cum taedio est tempus vitae nostrae,<br/>
et non est refrigerium in fine hominis,<br/>
et non est agnitus, qui sit reversus ab inferis.<br/>
2 Quia ex tempore nati sumus<br/>
et post hoc erimus, tamquam non fuerimus,<br/>
quoniam fumus flatus est in naribus nostris,<br/>
et sermo scintilla in motu cordis nostri;<br/>
3 qua exstincta, cinis fiet corpus nostrum,<br/>
et spiritus diffundetur tamquam mollis aer.<br/>
4 Et nomen nostrum oblivioni tradetur per tempus,<br/>
et nemo memoriam habebit operum nostrorum;<br/>
et transibit vita nostra tamquam vestigium nubis,<br/>
et sicut nebula dissolvetur,<br/>
quae fugata est a radiis solis<br/>
et a calore illius aggravata.<br/>
5 Umbrae enim transitus est tempus nostrum,<br/>
et non est reversio finis nostri,<br/>
quoniam consignata est, et nemo revertitur.<br/>
6 Venite ergo, et fruamur bonis, quae sunt,<br/>
et utamur creatura tamquam in iuventute sollicite.<br/>
7 Vino pretioso et unguentis nos impleamus,<br/>
et non praetereat nos flos temporis verni;<br/>
8 coronemus nos calycibus rosarum, antequam marcescant,<br/>
9 nullum pratum exsors sit luxuriae nostrae;<br/>
ubique relinquamus signa laetitiae,<br/>
quoniam haec est pars nostra, et haec est sors.<br/>
10 Opprimamus pauperem iustum<br/>
et non parcamus viduae<br/>
nec veterani revereamur canos multi temporis.<br/>
11 Sit autem fortitudo nostra lex iustitiae;<br/>
quod enim infirmum est, inutile invenitur.<br/>
12 Circumveniamus ergo iustum, quoniam inutilis est nobis<br/>
et contrarius est operibus nostris<br/>
et improperat nobis peccata legis<br/>
et diffamat in nos peccata disciplinae nostrae.<br/>
13 Promittit se
scientiam Dei habere<br/>
et filium Dei se nominat.<br/>
14 Factus est nobis in accusationem cogitationum nostrarum;<br/>
gravis est nobis etiam ad videndum,<br/>
15 quoniam dissimilis est aliis vita illius,<br/>
et immutatae sunt viae eius.<br/>
16 Tamquam scoria aestimati sumus ab illo,<br/>
et abstinet se a viis nostris tamquam ab immunditiis;<br/>
beata dicit novissima iustorum<br/>
et gloriatur patrem se habere Deum.<br/>
17 Videamus ergo, si sermones illius veri sint,<br/>
et tentemus, quae in exitu eius erunt:<br/>
18 si enim est verus filius Dei, suscipiet illum<br/>
et liberabit eum de manibus contrariorum.<br/>
19 Contumelia et tormento interrogemus eum,<br/>
ut sciamus modestiam eius<br/>
et probemus patientiam illius;<br/>
20 morte turpissima condemnemus eum:<br/>
erit enim ei visitatio ex sermonibus illius ”.<br/>
21 Haec cogitaverunt et erraverunt;<br/>
excaecavit enim illos malitia eorum,<br/>
22 et nescierunt sacramenta Dei<br/>
neque mercedem speraverunt sanctitatis<br/>
nec iudicaverunt honorem animarum immaculatarum.<br/>
23 Quoniam Deus creavit hominem in incorruptibilitate<br/>
et imaginem similitudinis suae fecit illum;<br/>
24 invidia autem Diaboli mors introivit in orbem terrarum;<br/>
experiuntur autem illam, qui sunt ex parte illius.<b></b></p>, <p><b>
</b></p>][<p></p>, <p><b>3</b><br/>
1 Iustorum autem animae in manu Dei sunt,<br/>
et non tanget illos tormentum mortis.<br/>
2 Visi sunt oculis insipientium mori,<br/>
et aestimata est afflictio exitus illorum,<br/>
3 et, quod a nobis est iter, exterminium;<br/>
illi autem sunt in pace.<br/>
4 Etenim, si coram hominibus tormenta passi sunt,<br/>
spes illorum immortalitate plena est;<br/>
5 et in paucis correpti, in multis bene disponentur,<br/>
quoniam Deus tentavit eos<br/>
et invenit illos dignos se.<br/>
6 Tamquam aurum in fornace probavit illos<br/>
et quasi holocausti hostiam accepit illos,<br/>
7 et in tempore visitationis illorum fulgebunt<br/>
et tamquam scintillae in arundineto discurrent;<br/>
8 iudicabunt nationes et dominabuntur populis,<br/>
et regnabit Dominus illorum in perpetuum.<br/>
9 Qui confidunt in illo, intellegent veritatem,<br/>
et fideles in dilectione acquiescent illi,<br/>
quoniam gratia et misericordia est sanctis eius,<br/>
et visitatio electis eius.<br/>
10 Impii autem, secundum quae cogitaverunt, correptionem
habebunt;<br/>
qui neglexerunt iustum et a Domino recesserunt.<br/>
11
Sapientiam enim et disciplinam qui despicit, infelix est,<br/>
et vacua est spes illorum, et labores sine fructu,<br/>
et inutilia opera eorum.<br/>
12 Mulieres eorum insensatae sunt,<br/>
et nequissimi filii eorum,<br/>
maledicta generatio eorum.<br/>
13 Quoniam felix est sterilis et incoinquinata,<br/>
quae nescivit torum in delicto;<br/>
habebit fructum in respectione animarum.<br/>
14 Et spado, qui non operatus est per manus suas iniquitatem<br/>
nec cogitavit adversus Dominum nequissima,<br/>
dabitur enim illi fidei donum electum,<br/>
et sors in templo Domini acceptissima.<br/>
15 Bonorum enim laborum gloriosus est fructus;<br/>
et, quae non concidat, radix sapientiae.<br/>
16 Filii autem adulterorum in inconsummatione erunt,<br/>
et ab iniquo toro semen exterminabitur.<br/>
17 Et, si quidem longae vitae erunt, in nihilum computabuntur,<br/>
et sine honore erit in novissimo senectus illorum;<br/>
18 et, si celerius defuncti fuerint, non habebunt spem<br/>
nec in die agnitionis allocutionem:<br/>
19 generationis enim iniquae dirae sunt consummationes.<b></b></p>, <p><b>
</b></p>][<p></p>, <p><b>4</b><br/>
1 Melius est absque liberis esse cum virtute;<br/>
immortalitas est enim in memoria illius,<br/>
quoniam et apud Deum nota est et apud homines.<br/>
2 Cum praesens est, imitantur illam;<br/>
et desiderant eam, cum se eduxerit;<br/>
et in perpetuum coronata triumphat,<br/>
incoinquinatorum certaminum praemium vincens.<br/>
3 Multigena autem impiorum multitudo non erit utilis<br/>
et spuriis vitulaminibus non dabit radicem in profundum altam<br/>
nec stabile firmamentum collocabit.<br/>
4 Etenim, si in ramis ad
tempus germinaverit,<br/>
infirmiter posita a vento commovebitur<br/>
et a nimietate ventorum eradicabitur.<br/>
5 Confringentur rami inconsummati,<br/>
et fructus illorum inutilis et acerbus ad manducandum<br/>
et ad nihilum aptus.<br/>
6 Ex iniquis enim somnis filii, qui nascuntur,<br/>
testes sunt nequitiae adversus parentes<br/>
in interrogatione sua.<br/>
7 Iustus autem, si morte praeoccupatus fuerit,<br/>
in refrigerio erit.<br/>
8 Senectus enim venerabilis, non quae est diuturna,<br/>
neque annorum numero computatur;<br/>
9 cani autem sunt sensus hominis,<br/>
et aetas senectutis vita immaculata.<br/>
10
Placens Deo factus est dilectus<br/>
et vivens inter peccatores translatus est;<br/>
11 raptus est, ne malitia mutaret intellectum eius,<br/>
aut ne fictio deciperet animam illius.<br/>
12 Fascinatio enim nugacitatis obscurat bona,<br/>
et inconstantia concupiscentiae transvertit sensum sine malitia.<br/>
13 Consummatus in brevi<br/>
explevit tempora multa;<br/>
14 placita enim erat Deo anima illius,<br/>
propter hoc properavit educere illum de medio iniquitatis.<br/>
Populi autem videntes et non intellegentes<br/>
nec ponentes in praecordiis talia,<br/>
15 quoniam gratia et misericordia est in electis eius,<br/>
et visitatio in sanctis illius.<br/>
16 Condemnat autem iustus mortuus vivos impios,<br/>
et iuventus celerius consummata longaevam senectutem iniusti.<br/>
17 Videbunt enim finem sapientis<br/>
et non intellegent quid cogitaverit de illo Deus,<br/>
et quare munierit illum Dominus.<br/>
18 Videbunt et contemnent;<br/>
illos autem Dominus irridebit.<br/>
19 Et erunt post haec tamquam corpus sine honore<br/>
et in contumeliam inter mortuos in perpetuum,<br/>
quoniam disrumpet illos praecipites sine voce<br/>
et commovebit illos a fundamentis, et usque ad supremum desolabuntur<br/>
et erunt in dolore,<br/>
et memoria illorum peribit.<br/>
20 Venient in
computatione peccatorum suorum timidi,<br/>
et traducent illos ex adverso iniquitates ipsorum.<b></b></p>, <p><b>
</b></p>][<p></p>, <p><b>5</b><br/>
1 Tunc stabit iustus in magna constantia<br/>
adversus eos, qui angustiaverunt illum<br/>
et qui spreverunt labores eius.<br/>
2 Videntes turbabuntur timore horribili<br/>
et mirabuntur in subitatione insperatae salutis<br/>
3 dicentes intra se, paenitentiam agentes<br/>
et prae angustia spiritus gementes:<br/>
4 “ Hic erat, quem habuimus aliquando in derisum<br/>
et in similitudinem improperii.<br/>
Nos insensati
vitam eius aestimabamus insaniam<br/>
et finem illius sine honore.<br/>
5 Quomodo computatus est inter filios Dei,<br/>
et inter sanctos sors illius est?<br/>
6 Ergo erravimus a via veritatis,<br/>
et iustitiae lumen non luxit nobis,<br/>
et sol non est ortus nobis;<br/>
7 implicati sumus tribulis iniquitatis et perditionis<br/>
et ambulavimus per deserta inaccessa,<br/>
viam autem Domini ignoravimus.<br/>
8 Quid nobis profuit superbia?<br/>
Aut divitiae cum iactantia quid contulerunt nobis?<br/>
9 Transierunt omnia illa tamquam umbra<br/>
et tamquam nuntius percurrens<br/>
10 et tamquam navis, quae pertransit fluctuantem aquam,<br/>
cuius, cum praeterierit, non est vestigium invenire<br/>
neque semitam carinae illius in fluctibus;<br/>
11 aut tamquam avis, quae transvolat in aere,<br/>
nullum invenitur argumentum itineris,<br/>
sed alarum sonitu ventus levis verberatus<br/>
et scissus per vim stridoris<br/>
commotis alis permeatur,<br/>
et post hoc nullum signum invenitur itineris;<br/>
12 aut tamquam sagittae emissae in locum destinatum:<br/>
divisus aer continuo in se resolvitur,<br/>
ut ignoretur transitus illius.<br/>
13 Sic et nos, nati, continuo desivimus esse<br/>
et virtutis quidem nullum signum valuimus ostendere;<br/>
in malignitate autem nostra consumpti sumus ”.<br/>
14 Quoniam spes impii tamquam lanugo est, quae a vento
tollitur,<br/>
et tamquam spuma gracilis, quae a procella dispergitur,<br/>
et tamquam fumus, qui a vento diffusus est,<br/>
et tamquam memoria hospitis unius diei praeteriit.<br/>
15 Iusti autem in perpetuum vivunt,<br/>
et in Domino est merces eorum,<br/>
et cogitatio illorum apud Altissimum.<br/>
16 Ideo accipient coronam decoris<br/>
et diadema speciei de manu Domini,<br/>
quoniam dextera sua teget eos<br/>
et brachio suo defendet illos.<br/>
17 Accipiet pro armatura zelum suum<br/>
et armabit creaturam ad ultionem inimicorum,<br/>
18 induet pro thorace iustitiam<br/>
et accipiet pro galea iudicium non fictum;<br/>
19 sumet pro scuto inexpugnabili sanctitatem.<br/>
20 Acuet autem duram iram in lanceam<br/>
et pugnabit cum illo orbis terrarum contra insensatos.<br/>
21 Ibunt recta emissiones fulgurum<br/>
et tamquam a bene curvato arcu nubium ad signum insilient,<br/>
22 et ab ira saxa iaculante<br/>
ira plenae mittentur grandines;<br/>
excandescet in illos aqua maris,<br/>
et flumina concurrent duriter.<br/>
23 Contra illos stabit spiritus virtutis<br/>
et tamquam turbo dissipabit illos.<br/>
Et ad eremum perducet omnem terram iniquitas,<br/>
et malignitas evertet sedes potentium.<b></b></p>, <p><b>
</b></p>][<p></p>, <p><b>6</b><br/>
1 Audite ergo, reges, et intellegite;<br/>
discite, iudices finium terrae.<br/>
2
Praebete aures, vos, qui continetis multitudines<br/>
et placetis vobis in turbis nationum.<br/>
3 Quoniam data est a Domino potestas vobis<br/>
et dominatio ab Altissimo,<br/>
qui interrogabit opera vestra<br/>
et cogitationes scrutabitur,<br/>
4 quoniam, cum essetis ministri regni illius,<br/>
non recte iudicastis<br/>
nec custodistis legem<br/>
neque secundum voluntatem Dei ambulastis.<br/>
5 Horrende et cito instabit vobis,<br/>
quoniam iudicium durissimum his, qui praesunt, fiet;<br/>
6 exiguo enim conceditur misericordia,<br/>
potentes autem potenter tormento interrogabuntur.<br/>
7 Non enim subtrahet personam cuiusquam Deus<br/>
nec verebitur magnitudinem cuiusquam,<br/>
quoniam pusillum et magnum ipse fecit,<br/>
et aequaliter cura est illi de omnibus;<br/>
8 potentibus autem durum instat scrutinium.<br/>
9 Ad vos ergo, reges, sunt hi sermones mei,<br/>
ut discatis sapientiam et non excidatis.<br/>
10 Qui enim custodierint iusta iuste, iustificabuntur;<br/>
et, qui didicerint ista, invenient defensionem.<br/>
11 Concupiscite ergo sermones meos,<br/>
diligite illos et habebitis disciplinam.<br/>
12 Clara est et, quae numquam marcescit, sapientia;<br/>
et facile videtur ab his, qui diligunt eam,<br/>
et invenitur ab his, qui quaerunt illam.<br/>
13 Praeoccupat, qui eam concupiscunt,<br/>
ut prior se ostendat illis.<br/>
14 Qui de luce vigilaverit ad illam, non laborabit,<br/>
assidentem enim illam foribus suis inveniet.<br/>
15 Cogitare ergo de illa sensus est consummatio;<br/>
et, qui vigilaverit propter illam, cito securus erit.<br/>
16 Quoniam dignos se ipsa circuit quaerens<br/>
et in viis ostendit se illis hilariter<br/>
et in omni providentia occurrit illis.<br/>
17 Initium enim illius verissima est disciplinae
concupiscentia,<br/>
cura vero disciplinae dilectio est,<br/>
18 et dilectio custodia legum illius est,<br/>
custoditio autem legum confirmatio incorruptionis est,<br/>
19 incorruptio autem facit esse proximum Deo;<br/>
20 concupiscentia itaque sapientiae deducit ad regnum.<br/>
21 Si ergo delectamini
sedibus et sceptris, o reges populi,<br/>
colite sapientiam, ut in perpetuum regnetis.<br/>
22 Quid est autem sapientia et quemadmodum facta sit, referam<br/>
et non abscondam a vobis sacramenta Dei,<br/>
sed ab initio nativitatis investigabo<br/>
et ponam in lucem scientiam illius<br/>
et non praeteribo veritatem.<br/>
23 Neque cum invidia tabescente iter habebo,<br/>
quoniam ista non erit particeps sapientiae.<br/>
24
Multitudo autem sapientium sanitas est orbis terrarum,<br/>
et rex sapiens stabilimentum populi est.<br/>
25 Ergo accipite
disciplinam per sermones meos,<br/>
et proderit vobis.<b></b></p>, <p><b>
</b></p>][<p></p>, <p><b>7</b><br/>
1 Sum quidem et ego mortalis homo similis omnibus<br/>
et ex genere terreni illius, qui prior factus est,<br/>
et in ventre matris figuratus sum caro;<br/>
2 decem mensium tempore coagulatus in sanguine<br/>
ex semine viri et delectamento somni conveniente.<br/>
3 Et ego natus traxi communem aerem<br/>
et decidi in terram, quae omnia similiter patitur,<br/>
prima voce simili omnibus pariter plorans.<br/>
4 In involumentis nutritus sum et curis;<br/>
5 nullus enim rex aliud habuit nativitatis initium.<br/>
6
Unus autem introitus est omnibus ad vitam,<br/>
et similis exitus.<br/>
7 Propter hoc optavi, et datus est mihi sensus;<br/>
et invocavi, et venit in me spiritus sapientiae.<br/>
8 Praeposui illam regnis et sedibus<br/>
et divitias nihil esse duxi in comparatione illius;<br/>
9 nec comparavi illi lapidem pretiosum,<br/>
quoniam omne aurum in comparatione illius arena est exigua,<br/>
et tamquam lutum aestimabitur argentum in conspectu illius.<br/>
10 Super salutem et speciem dilexi illam<br/>
et proposui pro luce habere illam,<br/>
quoniam inexstinguibile est lumen illius.<br/>
11 Venerunt autem mihi omnia bona pariter cum illa,<br/>
innumerabiles divitiae in manibus illius,<br/>
12 et laetatus sum in omnibus, quoniam sapientia antecedit
ista,<br/>
et ignorabam quoniam horum omnium mater est;<br/>
13 quam sine fictione didici et sine invidia communico;<br/>
divitias illius non abscondo.<br/>
14 Infinitus enim thesaurus est hominibus;<br/>
quem qui acquisierunt, ad amicitiam in Deum se paraverunt<br/>
propter disciplinae dona commendati.<br/>
15 Mihi autem det Deus dicere secundum sententiam<br/>
et sentire digna horum, quae mihi data sunt,<br/>
quoniam ipse sapientiae dux est<br/>
et sapientium emendator;<br/>
16 in manu enim illius et nos et sermones nostri<br/>
et omnis sapientia et operum scientia.<br/>
17 Ipse enim dedit mihi horum, quae sunt, scientiam veram,<br/>
ut sciam dispositionem orbis terrarum et virtutes elementorum,<br/>
18 initium et consummationem et medietatem temporum,<br/>
vicissitudinum permutationes et commutationes temporum,<br/>
19 anni cursus et stellarum dispositiones,<br/>
20 naturas animalium et iras bestiarum,<br/>
vim spirituum et cogitationes hominum,<br/>
differentias virgultorum et virtutes radicum.<br/>
21 Et, quaecumque sunt absconsa et manifesta, didici;<br/>
omnium enim artifex docuit me sapientia.<br/>
22 Est enim in illa spiritus intellegens, sanctus,<br/>
unicus, multiplex, subtilis,<br/>
mobilis, perspicuus, incoinquinatus,<br/>
lucidus, innocens, amans bonum, acutus,<br/>
23 quem nihil vetat, benefaciens, humanus, benignus,<br/>
stabilis, certus, securus,<br/>
omnem habens virtutem, omnia prospiciens<br/>
et penetrans omnes spiritus<br/>
intellegibiles, mundos, subtilissimos.<br/>
24 Omni enim motu mobilior est sapientia;<br/>
pertransit autem et penetrat omnia propter munditiam.<br/>
25 Halitus est enim virtutis Dei<br/>
et emanatio claritatis Omnipotentis sincera;<br/>
ideo nihil inquinatum in eam incurrit:<br/>
26 candor est enim lucis aeternae<br/>
et speculum sine macula Dei potentiae<br/>
et imago bonitatis illius.<br/>
27 Et, cum sit una, omnia potest;<br/>
et in se permanens, omnia innovat<br/>
et per generationes in animas sanctas se transferens<br/>
amicos Dei et prophetas constituit.<br/>
28 Nihil enim diligit Deus,<br/>
nisi eum, qui cum sapientia inhabitat.<br/>
29 Est enim haec speciosior sole<br/>
et super omnem dispositionem stellarum;<br/>
luci comparata invenitur splendidior:<br/>
30 illi enim succedit nox,<br/>
sapientiam autem non vincit malitia.<b></b></p>, <p><b>
</b></p>][<p></p>, <p><b>1</b><b>8</b><br/>
1 Sanctis autem tuis maxima erat lux;<br/>
et horum quidem vocem illi audiebant, sed figuram non videbant<br/>
et, quia non et ipsi eadem passi erant, magnificabant;<br/>
2 quoniam autem, qui ante laesi erant, non laedebant, gratias
agebant<br/>
et, quod eos ante distulissent, donum petebant.<br/>
3 Propter quod ignis ardentem columnam,<br/>
ducem ignotae viae,<br/>
et solem sine laesura gloriosae peregrinationis praestitisti.<br/>
4 Digni quidem illi carere luce<br/>
et pati carcerem tenebrarum,<br/>
qui inclusos custodierant filios tuos,<br/>
per quos incipiebat incorruptum legis lumen saeculo dari.<br/>
5 Cum cogitarent iustorum occidere infantes<br/>
C et uno exposito filio et liberato — in traductionem illorum multitudinem
filiorum abstulisti<br/>
et pariter illos perdidisti in aqua valida.<br/>
6 Illa nox ante cognita est a patribus nostris,<br/>
ut vere scientes, quibus iuramentis crediderunt,<br/>
animaequiores essent.<br/>
7 Suscepta est a populo tuo sanitas quidem iustorum,<br/>
iniustorum autem exterminatio;<br/>
8 sicut enim punivisti adversarios,<br/>
sic et nos provocans magnificasti.<br/>
9 Absconse enim sacrificabant iusti pueri bonorum<br/>
et divinitatis legem in concordia disposuerunt;<br/>
similiter et bona et pericula recepturos sanctos<br/>
patrum iam ante decantantes laudes.<br/>
10 Resonabat autem inconveniens inimicorum clamor,<br/>
et flebilis perferebatur vox ploratorum infantium.<br/>
11 Simili autem poena servus cum domino afflictus est,<br/>
et popularis homo regi similia passus;<br/>
12 similiter ergo omnes uno nomine mortis<br/>
mortuos habebant innumerabiles.<br/>
Nec enim ad sepeliendum vivi sufficiebant,<br/>
quoniam uno momento,<br/>
quae erat praeclarior generatio illorum, exterminata erat.<br/>
13 De omnibus enim non credentes propter veneficia,<br/>
in exterminio primogenitorum<br/>
confessi sunt populum filium Dei esse.<br/>
14 Cum enim quietum silentium contineret omnia,<br/>
et nox in suo cursu medium iter haberet,<br/>
15 omnipotens sermo tuus de caelo a regalibus sedibus<br/>
durus bellator in mediam exterminii terram prosilivit,<br/>
gladium acutum insimulatum imperium tuum portans;<br/>
16 et stans replevit omnia morte<br/>
et usque ad caelum attingebat stans in terra.<br/>
17 Tunc continuo visus somniorum terribilium turbaverunt
illos,<br/>
et timores supervenerunt insperati,<br/>
18 et alius alibi proiectus semivivus,<br/>
propter quam moriebatur causam, demonstrabat.<br/>
19 Visiones enim, quae illos turbaverunt, haec praemonebant,<br/>
ne inscii quare mala patiebantur, perirent.<br/>
20 Tetigit autem et iustos tentatio mortis,<br/>
et interitus in eremo factus est multitudinis,<br/>
sed non diu permansit ira tua.<br/>
21 Properans enim homo sine querela propugnavit,<br/>
proferens servitutis suae scutum:<br/>
orationem et per incensum deprecationem;<br/>
restitit irae et finem imposuit necessitati,<br/>
ostendens quoniam tuus est famulus.<br/>
22 Vicit autem iram non in virtute corporis,<br/>
nec armaturae potentia,<br/>
sed verbo illum, qui se vexabat, subiecit,<br/>
iuramenta parentum et testamentum commemorans.<br/>
23 Cum enim iam acervatim cecidissent super alterutrum mortui,<br/>
interstitit et amputavit impetum<br/>
et divisit illam, quae ad vivos ducebat, viam.<br/>
24 In veste enim poderis, quam habebat, totus erat orbis
terrarum,<br/>
et parentum magnalia in quattuor ordinum lapidum sculptura, et magnificentia
tua in diademate capitis illius.<br/>
25
His cessit, qui exterminabat, et haec extimuit;<br/>
erat enim sola tentatio irae sufficiens.<b></b></p>, <p><b>
</b></p>][<p></p>, <p><b>1</b><b>9</b><br/>
1 Impiis autem usque in novissimum sine misericor dia ira
supervenit;<br/>
praesciebat enim et futura illorum,<br/>
2 quoniam, cum ipsi permisissent, ut se educerent,<br/>
et cum magna sollicitudine praemisissent illos,<br/>
consequebantur illos paenitentia acti.<br/>
3 Adhuc enim inter manus habentes luctus<br/>
et deplorantes ad monumenta mortuorum,<br/>
aliam sibi assumpserunt cogitationem inscientiae<br/>
et, quos rogantes proiecerant,<br/>
hos tamquam fugitivos persequebantur.<br/>
4 Trahebat enim illos ad hunc finem digna necessitas;<br/>
et horum, quae acciderant, oblivionem immisit,<br/>
ut eam, quae deerat tormentis, suppleret punitionem,<br/>
5 et populus quidem tuus mirabile iter tentaret,<br/>
illi autem novam mortem invenirent.<br/>
6 Omnis enim creatura in suo genere iterum ab initio
refigurabatur,<br/>
deserviens tuis praeceptis,<br/>
ut pueri tui custodirentur illaesi.<br/>
7 Nam nubes castra eorum obumbrans,<br/>
et ex aqua, quae ante erat, emersio terrae aridae apparuit:<br/>
e mari Rubro via sine impedimento,<br/>
et campus germinans de fluctu violento,<br/>
8 per quem cum tota natione transierunt, qui tegebantur tua
manu,<br/>
videntes tua mirabilia monstra.<br/>
9 Tamquam enim equi depaverunt escam<br/>
et tamquam agni exsultaverunt,<br/>
magnificantes te, Domine, qui liberasti illos.<br/>
10 Memores enim erant adhuc eorum,<br/>
quae in incolatu illorum facta fuerant,<br/>
quemadmodum pro natione animalium eduxit terra muscas,<br/>
et pro piscibus eructavit fluvius multitudinem ranarum.<br/>
11 Novissime autem viderunt novam creaturam avium,<br/>
cum, adducti concupiscentia, postulaverunt escas epulationis:<br/>
12 in consolationem enim desiderii ascendit illis de mari
ortygometra.<br/>
13 Et vexationes peccatoribus supervenerunt,<br/>
non sine illis, quae ante facta erant, argumentis per vim fulminum:<br/>
iuste enim patiebantur secundum suas nequitias;<br/>
etenim detestabiliorem inhospitalitatem instituerunt.<br/>
14
Alii quidem ignotos non recipiebant advenas,<br/>
isti autem beneficos hospites in servitutem redigebant.<br/>
15 Et non solum haec, sed et alius quidam respectus erit
illorum,<br/>
quoniam inviti recipiebant extraneos;<br/>
16 isti autem, qui cum laetitia receperunt hos,<br/>
qui eisdem usi erant iustitiis,<br/>
saevissimis afflixerunt doloribus.<br/>
17 Percussi sunt autem caecitate<br/>
sicut illi in foribus iusti,<br/>
cum, vastis cooperti tenebris,<br/>
unusquisque transitum ostii sui quaerebat.<br/>
18 Inter se enim elementa convertuntur,<br/>
sicut in psalterio voces numeri nomen immutant,<br/>
semper tamen suum sonum custodiunt;<br/>
quod quidem ex ipso visu eorum, quae facta sunt,<br/>
certo aestimari potest.<br/>
19 Agrestia enim in
aquatica convertebantur,<br/>
et, quaecumque erant natantia, in terram transibant.<br/>
20 Ignis in aqua valebat supra suam virtutem,<br/>
et aqua exstinguentis naturae obliviscebatur.<br/>
21 Flammae e contrario corruptibilium animalium<br/>
non vexaverunt carnes inambulantium,<br/>
nec dissolvebant illud, quod facile dissolvebatur,<br/>
glaciei simile genus immortalis escae.<br/>
22 In omnibus enim magnificasti populum tuum, Domine,<br/>
et honorasti et non despexisti,<br/>
in omni tempore et in omni loco assistens eis.</p>, <p align="center" style="text-align:center"><b>
</b></p>]</div>
    </text>