<text>
    <div>[<p align="center" style="text-align:center"></p>, <p align="center" style="text-align:center"><b>LIBER PROVERBIORUM</b></p>, <p align="center" style="text-align:center"><b></b></p>, <p><b>1</b>
<br/>
1 Parabolae Salomonis filii David regis Israel<br/>
2 ad sciendam sapientiam et disciplinam,<br/>
ad intellegenda verba prudentiae;<br/>
3 ad suscipiendam eruditionem doctrinae,<br/>
iustitiam et iudicium et aequitatem,<br/>
4 ut detur parvulis astutia,<br/>
adulescenti scientia et recogitatio.<br/>
5 Audiat sapiens et addet doctrinam,<br/>
et intellegens dispositiones possidebit:<br/>
6 animadvertet parabolam et allegoriam,<br/>
verba sapientium et aenigmata eorum.<br/>
7 Timor Domini principium scientiae.<br/>
Sapientiam atque doctrinam stulti despiciunt.<br/>
8 Audi, fili mi, disciplinam patris tui<br/>
et ne reicias legem matris tuae,<br/>
9 quia diadema gratiae sunt capiti tuo,<br/>
et torques collo tuo.<br/>
10 Fili mi, si te lactaverint peccatores,<br/>
ne acquiescas eis.<br/>
11 Si dixerint: “ Veni nobiscum, insidiemur sanguini,<br/>
abscondamus tendiculas contra insontem frustra;<br/>
12 deglutiamus eos sicut infernus viventes<br/>
et integros quasi descendentes in lacum:<br/>
13 omnem pretiosam substantiam reperiemus,<br/>
implebimus domos nostras spoliis;<br/>
14 sortem mitte nobiscum,<br/>
marsupium unum sit omnium nostrum ”;<br/>
15 fili mi, ne ambules cum eis,<br/>
prohibe pedem tuum a semitis eorum.<br/>
16 Pedes enim illorum ad malum currunt<br/>
et festinant, ut effundant sanguinem.<br/>
17 Frustra autem iacitur rete ante oculos pinnatorum.<br/>
18 Ipsique contra sanguinem suum insidiantur<br/>
et moliuntur fraudes contra animas suas.<br/>
19 Sic semitae omnis ad rapinam intenti:<br/>
animam ipsius possidentis rapiunt.<br/>
20 Sapientia foris praedicat,<br/>
in plateis dat vocem suam,<br/>
21 in capite viarum frequentium clamitat,<br/>
in foribus portarum urbis profert verba sua:<br/>
22 “ Usquequo, parvuli, diligitis infantiam,<br/>
et derisores sibi derisionem cupient,<br/>
et imprudentes odibunt scientiam?<br/>
23 Convertimini ad correptionem meam;<br/>
en proferam vobis spiritum meum<br/>
et ostendam vobis verba mea.<br/>
24 Quia vocavi, et renuistis,<br/>
extendi manum meam, et non fuit qui aspiceret;<br/>
25 despexistis omne consilium meum<br/>
et increpationes meas neglexistis.<br/>
26 Ego quoque in interitu vestro ridebo<br/>
et subsannabo, cum terror vobis advenerit,<br/>
27 cum irruerit ut procella terror,<br/>
et interitus quasi tempestas ingruerit,<br/>
quando venerit super vos tribulatio et angustia ”.<br/>
28 Tunc invocabunt me, et non exaudiam,<br/>
instanter quaerent me et non invenient me,<br/>
29 eo quod exosam habuerint disciplinam<br/>
et timorem Domini non elegerint<br/>
30 nec acquieverint consilio meo<br/>
et despexerint universam correptionem meam.<br/>
31 Comedent igitur fructus viae suae<br/>
suisque consiliis saturabuntur.<br/>
32 Aversio parvulorum interficiet eos,<br/>
et securitas stultorum perdet illos.<br/>
33
Qui autem me audierit, absque terrore requiescet<br/>
et tranquillus erit timore malorum sublato.<b></b></p>, <p><b>
</b></p>][<p></p>, <p><b>2</b> <br/>
1 Fili mi, si susceperis sermones meos<br/>
et mandata mea absconderis penes te,<br/>
2 intendens ad sapientiam aurem tuam,<br/>
inclinans cor tuum ad cognoscendam prudentiam;<br/>
3 si enim sapientiam invocaveris<br/>
et dederis vocem tuam prudentiae,<br/>
4 si quaesieris eam quasi pecuniam<br/>
et sicut thesauros conquisieris illam,<br/>
5 tunc intelleges timorem Domini<br/>
et scientiam Dei invenies.<br/>
6 Quia Dominus dat sapientiam,<br/>
et ex ore eius scientia et prudentia.<br/>
7 Thesaurizabit rectis sollertiam<br/>
et clipeus erit gradientibus simpliciter<br/>
8 servans semitas iustitiae<br/>
et vias sanctorum custodiens.<br/>
9 Tunc intelleges iustitiam et iudicium<br/>
et aequitatem et omnem semitam bonam,<br/>
10 quia intrabit sapientia cor tuum,<br/>
et scientia animae tuae placebit.<br/>
11 Consilium custodiet te,<br/>
et prudentia servabit te,<br/>
12 ut eruaris a via mala<br/>
et ab homine, qui perversa loquitur;<br/>
13 qui relinquunt iter rectum,<br/>
ut ambulent per vias tenebrosas;<br/>
14 qui laetantur, cum malefecerint,<br/>
et exsultant in rebus pessimis:<br/>
15 quorum viae perversae sunt,<br/>
et pravi gressus eorum.<br/>
16 Ut eruaris a muliere aliena<br/>
et ab extranea, quae mollit sermones suos<br/>
17 et relinquit ducem pubertatis suae<br/>
et pacti Dei sui oblita est.<br/>
18 Inclinata est enim ad mortem domus eius,<br/>
et ad inferos semitae ipsius;<br/>
19 omnes, qui ingrediuntur ad eam, non revertentur<br/>
nec apprehendent semitas vitae.<br/>
20 Ut ambules in via bonorum<br/>
et calles iustorum custodias:<br/>
21 qui enim recti sunt, habitabunt in terra,<br/>
et simplices permanebunt in ea;<br/>
22 impii vero de terra perdentur,<br/>
et, qui inique agunt, auferentur ex ea.<b></b></p>, <p><b>
</b></p>][<p></p>, <p><b>3</b> <br/>
1 Fili mi, ne obliviscaris legis meae,<br/>
et praecepta mea cor tuum custodiat;<br/>
2 longitudinem enim dierum et annos vitae<br/>
et pacem apponent tibi.<br/>
3 Misericordia et veritas te non deserant;<br/>
circumda eas gutturi tuo<br/>
et describe in tabulis cordis tui,<br/>
4 et invenies gratiam et successum bonum<br/>
coram Deo et hominibus.<br/>
5 Habe fiduciam in
Domino ex toto corde tuo<br/>
et ne innitaris prudentiae tuae.<br/>
6
In omnibus viis tuis cogita illum,<br/>
et ipse diriget gressus tuos.<br/>
7 Ne sis sapiens apud temetipsum;<br/>
time Dominum et recede a malo.<br/>
8 Sanitas quippe erit umbilico tuo,<br/>
et irrigatio ossibus tuis.<br/>
9 Honora Dominum de tua substantia<br/>
et de primitiis omnium frugum tuarum,<br/>
10 et implebuntur horrea tua frumento,<br/>
et vino torcularia tua redundabunt.<br/>
11 Disciplinam Domini,
fili mi, ne abicias<br/>
nec asperneris, cum ab eo corriperis:<br/>
12 quem enim diligit, Dominus corripit<br/>
et quasi pater in filio complacet sibi.<br/>
13 Beatus homo, qui invenit sapientiam<br/>
et qui affluit prudentia:<br/>
14 melior est acquisitio eius negotiatione argenti,<br/>
et auro primo fructus eius.<br/>
15 Pretiosior est cunctis gemmis,<br/>
et omnia pretiosa tua huic non valent comparari;<br/>
16 longitudo dierum in dextera eius,<br/>
et in sinistra illius divitiae et gloria.<br/>
17 Viae eius viae pulchrae,<br/>
et omnes semitae illius pacificae.<br/>
18
Lignum vitae est his, qui apprehenderint eam;<br/>
et, qui tenuerit eam, beatus.<br/>
19 Dominus sapientia fundavit terram,<br/>
stabilivit caelos prudentia;<br/>
20 sapientia illius eruperunt abyssi,<br/>
et nubes rorem stillant.<br/>
21 Fili mi, ne effluant haec ab oculis tuis;<br/>
custodi prudentiam atque consilium,<br/>
22 et erit vita animae tuae,<br/>
et gratia collo tuo;<br/>
23 tunc ambulabis fiducialiter in via tua,<br/>
et pes tuus non impinget.<br/>
24 Si dormieris, non timebis;<br/>
quiesces, et suavis erit somnus tuus.<br/>
25 Ne paveas repentino
terrore<br/>
et irruentem tibi turbinem impiorum, cum venerit.<br/>
26 Dominus enim erit in latere tuo<br/>
et custodiet pedem tuum, ne capiaris.<br/>
27 Noli prohibere beneficium ab eo, cui debetur,<br/>
si in potestate manus tuae est, ut facias.<br/>
28 Ne dicas amico tuo: “ Vade et revertere,<br/>
cras dabo tibi ”, cum statim possis dare.<br/>
29 Ne moliaris amico tuo malum,<br/>
cum ille apud te sedeat cum fiducia.<br/>
30 Ne contendas adversus hominem frustra,<br/>
cum ipse tibi nihil mali fecerit.<br/>
31 Ne aemuleris hominem iniustum<br/>
nec imiteris omnes vias eius,<br/>
32 quia abominatio Domini est omnis pravus,<br/>
et cum simplicibus societas eius.<br/>
33 Maledictio a Domino in domo impii,<br/>
habitacula autem iustorum benedicentur.<br/>
34 Ipse deludet illusores<br/>
et mansuetis dabit gratiam;<br/>
35 gloriam sapientes possidebunt,<br/>
stultorum exaltatio ignominia.<b></b></p>, <p><b>
</b></p>][<p></p>, <p><b>4</b>
<br/>
1 Audite, filii, disciplinam patris<br/>
et attendite, ut sciatis prudentiam;<br/>
2 quoniam doctrinam bonam tribuam vobis,<br/>
legem meam ne derelinquatis.<br/>
3 Nam et ego filius fui patris mei,<br/>
tenellus et unigenitus coram matre mea;<br/>
4 et docebat me atque dicebat:<br/>
“ Suscipiat verba mea cor tuum,<br/>
custodi praecepta mea et vives.<br/>
5
Posside sapientiam, posside prudentiam,<br/>
ne obliviscaris neque declines a verbis oris mei.<br/>
6 Ne dimittas eam, et custodiet te,<br/>
dilige eam, et servabit te.<br/>
7 Principium sapientiae:
posside sapientiam<br/>
et in omni possessione tua acquire prudentiam.<br/>
8
Arripe illam, et exaltabit te,<br/>
glorificaberis ab ea, cum eam fueris amplexatus.<br/>
9 Dabit capiti tuo
diadema gratiae,<br/>
et corona inclita proteget te ”.<br/>
10 Audi, fili mi, et suscipe verba mea,<br/>
ut multiplicentur tibi anni vitae.<br/>
11 Viam sapientiae monstravi tibi;<br/>
duxi te per semitas aequitatis,<br/>
12 quas cum ingressus fueris, non arctabuntur gressus tui,<br/>
et currens non habebis offendiculum.<br/>
13 Tene disciplinam nec laxes;<br/>
custodi illam, quia ipsa est vita tua.<br/>
14 Ne ingrediaris in semitas impiorum<br/>
nec procedas in malorum via.<br/>
15 Fuge ab ea nec transeas per illam;<br/>
declina et desere eam.<br/>
16 Non enim dormiunt, nisi malefecerint,<br/>
et rapitur somnus ab eis, nisi supplantaverint.<br/>
17 Comedunt enim panem impietatis<br/>
et vinum iniquitatis bibunt.<br/>
18 Iustorum autem semita quasi lux splendens<br/>
procedit et crescit usque ad perfectam diem.<br/>
19 Via impiorum tenebrosa;<br/>
nesciunt, ubi corruant.<br/>
20 Fili mi, ausculta sermones meos<br/>
et ad eloquia mea inclina aurem tuam;<br/>
21 ne recedant ab oculis tuis,<br/>
custodi ea in medio cordis tui:<br/>
22 vita enim sunt invenientibus ea,<br/>
et universae carni sanitas.<br/>
23 Omni custodia serva cor tuum,<br/>
quia ex ipso vita procedit.<br/>
24 Remove a te os pravum,<br/>
et detrahentia labia sint procul a te.<br/>
25 Oculi tui recta videant,<br/>
et palpebrae tuae dirigantur coram te.<br/>
26 Observa semitam pedum tuorum,<br/>
et omnes viae tuae stabilientur.<br/>
27 Ne declines ad dexteram neque ad sinistram,<br/>
averte pedem tuum a malo.<b></b></p>, <p><b>
</b></p>][<p></p>, <p><b>5</b>
<br/>
1 Fili mi, attende ad sapientiam meam,<br/>
et prudentiae meae inclina aurem tuam,<br/>
2 ut custodias cogitationes,<br/>
et disciplinam labia tua conservent.<br/>
3 Favum enim stillant labia meretricis,<br/>
et nitidius oleo guttur eius;<br/>
4 novissima autem illius amara quasi absinthium<br/>
et acuta quasi gladius biceps.<br/>
5 Pedes eius descendunt in mortem,<br/>
et ad inferos gressus illius tendunt;<br/>
6 cum non observet semitam vitae,<br/>
vagi sunt gressus eius, et ipsa nescit.<br/>
7 Nunc ergo, fili mi, audi me<br/>
et ne recedas a verbis oris mei.<br/>
8
Longe fac ab ea viam tuam<br/>
et ne appropinques foribus domus eius.<br/>
9 Ne des alienis honorem tuum<br/>
et annos tuos crudeli,<br/>
10 ne forte impleantur extranei viribus tuis,<br/>
et labores tui sint in domo aliena,<br/>
11 et gemas in novissimis,<br/>
quando consumpseris carnes tuas et corpus tuum<br/>
12 et dicas: “ Cur detestatus sum disciplinam,<br/>
et increpationes renuit cor meum,<br/>
13 nec audivi vocem docentium me<br/>
et magistris non inclinavi aurem meam?<br/>
14 Paene fui in
omni malo,<br/>
in medio ecclesiae et synagogae ”.<br/>
15 Bibe aquam de cisterna tua<br/>
et fluenta putei tui,<br/>
16 ne deriventur fontes tui foras,<br/>
et in plateis rivi aquarum;<br/>
17 habeto eas solus,<br/>
nec sint alieni participes tui.<br/>
18 Sit vena tua benedicta,<br/>
et laetare cum muliere adulescentiae tuae;<br/>
19 cerva carissima et gratissimus hinnulus,<br/>
blanditiae eius inebrient te in omni tempore,<br/>
in amore eius delectare iugiter.<br/>
20 Quare seduceris, fili mi, ab aliena<br/>
et foveris in sinu extraneae?<br/>
21
Quoniam ante Dominum viae hominis,<br/>
et omnes gressus eius considerat.<br/>
22 Iniquitates suae capient impium,<br/>
et funibus peccatorum suorum constringetur.<br/>
23 Ipse morietur, quia non habuit disciplinam,<br/>
et in multitudine stultitiae suae decipietur.<b></b></p>, <p><b>
</b></p>][<p></p>, <p><b>6</b> <br/>
1 Fili mi, si spoponderis pro amico tuo,<br/>
defixisti apud extraneum manum tuam;<br/>
2 illaqueatus es verbis oris tui<br/>
et captus propriis sermonibus.<br/>
3 Fac ergo, quod dico,
fili mi, et temetipsum libera,<br/>
quia incidisti in manum proximi tui;<br/>
discurre, prosternere, insta amico tuo.<br/>
4
Ne dederis somnum oculis tuis<br/>
nec palpebris tuis dormitationem.<br/>
5 Eruere quasi dammula de rete,<br/>
et quasi avis de manu aucupis.<br/>
6 Vade ad formicam, o
piger,<br/>
et considera vias eius et disce sapientiam.<br/>
7 Quae, cum non habeat ducem<br/>
nec praeceptorem nec principem,<br/>
8 parat in aestate cibum sibi<br/>
et congregat in messe, quod comedat.<br/>
9 Usquequo, piger, dormies?<br/>
Quando consurges e somno tuo?<br/>
10 Paululum dormis, paululum dormitas,<br/>
paululum conseres manus, ut dormias;<br/>
11 et veniet tibi quasi viator egestas,<br/>
et pauperies quasi vir armatus.<br/>
12 Homo iniquus, vir inutilis,<br/>
graditur ore perverso;<br/>
13 annuit oculis, terit pede,<br/>
digito loquitur.<br/>
14 Prava in corde suo machinatur,<br/>
malum in omni tempore, iurgia seminat.<br/>
15 Ideo extemplo veniet perditio sua,<br/>
et subito conteretur nec habebit medicinam.<br/>
16 Sex sunt, quae odit Dominus,<br/>
et septem detestatur anima eius:<br/>
17 oculos sublimes, linguam mendacem,<br/>
manus effundentes innoxium sanguinem,<br/>
18 cor machinans cogitationes pravas,<br/>
pedes veloces ad currendum in malum,<br/>
19 proferentem mendacia, testem fallacem<br/>
et eum, qui seminat inter fratres discordias.<br/>
20 Conserva, fili mi, praecepta patris tui<br/>
et ne reicias legem matris tuae;<br/>
21 liga ea in corde tuo iugiter<br/>
et circumda gutturi tuo.<br/>
22
Cum ambulaveris, dirigent te,<br/>
cum dormieris, custodient te<br/>
et, cum evigilaveris, colloquentur tecum.<br/>
23 Quia mandatum lucerna est, et lex lux,<br/>
et via vitae increpatio disciplinae,<br/>
24 ut custodiant te a muliere mala<br/>
et a blanda lingua extraneae;<br/>
25 non concupiscat pulchritudinem eius cor tuum,<br/>
nec capiaris nutibus illius:<br/>
26 pretium enim scorti vix est torta panis,<br/>
mulier autem viri pretiosam animam capit.<br/>
27 Numquid potest homo
abscondere ignem in sinu suo,<br/>
et vestimenta illius non ardebunt?<br/>
28
Aut ambulare super prunas,<br/>
et non comburentur plantae eius?<br/>
29 Sic qui ingreditur ad
mulierem proximi sui;<br/>
non erit mundus, quicumque tetigerit eam.<br/>
30 Non contemptui erit fur, cum furatus fuerit,<br/>
ut esurientem impleat animam.<br/>
31 Deprehensus quoque reddet septuplum<br/>
et omnem substantiam domus suae tradet.<br/>
32 Qui autem adulter est cum muliere, vecors est;<br/>
perdet animam suam, qui hoc fecerit.<br/>
33 Plagam et ignominiam congregat sibi,<br/>
et opprobrium illius non delebitur.<br/>
34 Quia zelus est furor viri,<br/>
et non parcet in die vindictae<br/>
35 nec accipiet personam tuam in piaculum<br/>
nec suscipiet dona plurima.<b></b></p>, <p><b>
</b></p>][<p></p>, <p><b>7</b>
<br/>
1 Fili mi, custodi sermones meos<br/>
et praecepta mea reconde tibi.<br/>
2 Serva mandata mea et vives,<br/>
et legem meam quasi pupillam oculi tui.<br/>
3 Liga ea in digitis tuis,<br/>
scribe illa in tabulis cordis tui.<br/>
4 Dic sapientiae: “ Soror mea es ”<br/>
et prudentiam voca Amicam,<br/>
5 ut custodiat te a muliere extranea<br/>
et ab aliena, quae verba sua dulcia facit.<br/>
6 De fenestra enim domus meae<br/>
per cancellos prospexi<br/>
7 et video inter parvulos;<br/>
considero inter filios vecordem iuvenem,<br/>
8 qui transit per plateam iuxta angulum<br/>
et prope viam domus illius graditur<br/>
9 in obscuro advesperascente die,<br/>
in mediis tenebris et caligine.<br/>
10 Et ecce, occurrit illi mulier ornatu meretricio,<br/>
cauta corde, garrula et rebellans,<br/>
11 quietis impatiens<br/>
nec valens in domo consistere pedibus suis:<br/>
12 nunc foris, nunc in plateis<br/>
et iuxta angulos insidians.<br/>
13 Apprehensumque deosculatur iuvenem<br/>
et procaci vultu blanditur dicens:<br/>
14 “ Victimas pro salute vovi,<br/>
hodie reddidi vota mea;<br/>
15 idcirco egressa sum in occursum tuum<br/>
desiderans te videre et repperi.<br/>
16 Stragulatis vestibus lectulum meum stravi,<br/>
linteis pictis ex Aegypto;<br/>
17 aspersi cubile meum myrrha<br/>
et aloe et cinnamomo.<br/>
18 Veni, inebriemur voluptatibus,<br/>
usque mane fruamur amoribus.<br/>
19 Non est enim vir in domo sua;<br/>
abiit via longissima,<br/>
20 sacculum pecuniae secum tulit,<br/>
in die plenae lunae reversurus est in domum suam ”.<br/>
21
Irretivit eum multis sermonibus<br/>
et blanditiis labiorum protraxit illum.<br/>
22 Stultus eam sequitur quasi bos ductus ad victimam,<br/>
sicut irretitur vinculo cervus,<br/>
23 donec transfigat sagitta iecur eius;<br/>
velut si avis festinet ad laqueum<br/>
et nescit quod de periculo animae illius agitur.<br/>
24 Nunc ergo, fili mi, audi me<br/>
et attende verbis oris mei.<br/>
25 Ne abstrahatur in viis illius mens tua,<br/>
neque decipiaris semitis eius.<br/>
26 Multos enim vulneratos deiecit,<br/>
et fortissimi quique interfecti sunt ab ea:<br/>
27 viae inferi domus eius<br/>
penetrantes in interiora mortis.<b></b></p>, <p><b>
</b></p>][<p></p>, <p><b>8</b>
<br/>
1 Numquid non sapientia clamitat,<br/>
et prudentia dat vocem suam?<br/>
2 In summis verticibus<br/>
supra viam in mediis semitis stans,<br/>
3 iuxta portas ad introitum civitatis,<br/>
in ipsis foribus conclamat:<br/>
4 “ O viri, ad vos clamito,<br/>
et vox mea ad filios hominum.<br/>
5 Intellegite, parvuli, astutiam;<br/>
et insipientes, animadvertite.<br/>
6 Audite, quoniam de rebus magnis locutura sum,<br/>
et aperientur labia mea, ut recta praedicent.<br/>
7 Veritatem meditabitur guttur meum,<br/>
et labia mea detestabuntur impium.<br/>
8 Iusti sunt omnes sermones oris mei,<br/>
non est in eis pravum quid neque perversum;<br/>
9 omnes recti sunt intellegentibus<br/>
et aequi invenientibus scientiam.<br/>
10 Accipitc disciplinam meam et non pecuniam,<br/>
doctrinam magis quam aurum electum.<br/>
11 Melior est enim sapientia gemmis,<br/>
et omne desiderabile ei non potest comparari ”.<br/>
12 Ego sapientia habito cum prudentia<br/>
et artem excogitandi invenio.<br/>
13 Timor Domini odisse malum;<br/>
arrogantiam et superbiam et viam pravam<br/>
et os bilingue detestor.<br/>
14 Meum est consilium et prudentia,<br/>
mea est intellegentia, mea est fortitudo.<br/>
15 Per me reges regnant,<br/>
et principes iusta decernunt;<br/>
16 per me duces imperant,<br/>
et potentes decernunt iustitiam.<br/>
17 Ego diligentes me diligo;<br/>
et, qui mane vigilant ad me, invenient me.<br/>
18 Mecum sunt divitiae et gloria,<br/>
opes superbae et iustitia.<br/>
19
Melior est enim fructus meus auro et obryzo,<br/>
et genimina mea argento electo.<br/>
20 In viis iustitiae ambulo,<br/>
in medio semitarum iudicii,<br/>
21 ut ditem diligentes me<br/>
et thesauros eorum repleam.<br/>
22 Dominus possedit me in initio viarum suarum,<br/>
antequam quidquam faceret a principio;<br/>
23 ab aeterno ordinata sum<br/>
et ex antiquis, antequam terra fieret.<br/>
24 Nondum erant abyssi, et ego iam concepta eram,<br/>
necdum fontes graves aquis,<br/>
25 priusquam montes demergerentur,<br/>
ante colles ego parturiebar.<br/>
26 Adhuc terram non fecerat et campos<br/>
et initium glebae orbis terrae.<br/>
27 Quando praeparabat caelos, aderam,<br/>
quando certa lege et gyro vallabat abyssos,<br/>
28 quando nubes firmabat sursum,<br/>
et praevaluerunt fontes abyssi,<br/>
29 quando circumdabat mari terminum suum<br/>
et aquis, ne transirent fines suos,<br/>
quando iecit fundamenta terrae,<br/>
30 cum eo eram ut artifex:<br/>
delectatio eius per singulos dies,<br/>
ludens coram eo omni tempore,<br/>
31 ludens in orbe terrarum,<br/>
et deliciae meae esse cum filiis hominum.<br/>
32 Nunc ergo, filii,
audite me:<br/>
beati, qui custodiunt vias meas;<br/>
33 audite disciplinam et estote sapientes<br/>
et nolite abicere eam.<br/>
34
Beatus homo, qui audit me<br/>
et qui vigilat ad fores meas cotidie<br/>
et observat ad postes ostii mei.<br/>
35 Qui me invenerit, inveniet vitam<br/>
et hauriet delicias a Domino.<br/>
36 Qui autem in me peccaverit, laedet animam suam:<br/>
omnes, qui me oderunt, diligunt mortem.<b></b></p>, <p><b>
</b></p>][<p></p>, <p><b>9</b> <br/>
1 Sapientia aedificavit sibi domum,<br/>
excidit columnas septem;<br/>
2 immolavit victimas suas, miscuit vinum<br/>
et proposuit mensam suam.<br/>
3 Misit ancillas suas, ut vocarent<br/>
ad arcem et ad excelsa civitatis:<br/>
4 “ Si quis est parvulus, veniat ad me ”.<br/>
Et vecordi locuta est:<br/>
5 “ Venite, comedite panem meum<br/>
et bibite vinum, quod miscui vobis;<br/>
6 relinquite infantiam et vivite<br/>
et ambulate per vias prudentiae ”.<br/>
7 Qui erudit derisorem, ipse iniuriam sibi facit;<br/>
et, qui arguit impium, sibi maculam generat.<br/>
8 Noli arguere derisorem, ne oderit te;<br/>
argue sapientem, et diliget te.<br/>
9 Da sapienti, et sapientior fiet;<br/>
doce iustum, et addet doctrinam.<br/>
10 Principium
sapientiae timor Domini,<br/>
et scientia Sancti est prudentia.<br/>
11 Per me enim multiplicabuntur dies tui,<br/>
et addentur tibi anni vitae.<br/>
12 Si sapiens fueris, tibimetipsi eris;<br/>
si autem illusor, solus portabis malum.<br/>
13 Mulier stulta est clamosa,<br/>
fatua et nihil sciens;<br/>
14 sedit in foribus domus suae<br/>
super sellam in excelsis urbis,<br/>
15 ut vocaret transeuntes per viam<br/>
et pergentes itinere suo:<br/>
16 “ Qui est parvulus, declinet ad me ”.<br/>
Et vecordi locuta est:<br/>
17 “ Aquae furtivae dulciores sunt,<br/>
et panis in abscondito suavior ”.<br/>
18 Et ignoravit quod ibi sint umbrae,<br/>
et in profundis inferni convivae eius.<b></b></p>, <p><b>
</b></p>][<p></p>, <p><b>1</b><b>0</b> <br/>
1 Parabolae Salomonis.<br/>
Filius
sapiens laetificat pa trem,<br/>
filius vero stultus maestitia est matris suae.<br/>
2 Nil proderunt thesauri
impietatis,<br/>
iustitia vero liberabit a morte.<br/>
3 Non affliget Dominus fame animam iusti<br/>
et cupiditatem impiorum subvertet.<br/>
4 Egestatem operata est manus remissa,<br/>
manus autem fortium divitias parat.<br/>
5 Qui congregat in messe, filius sapiens est;<br/>
qui autem stertit aestate, filius confusionis.<br/>
6 Benedictiones Domini super caput iusti,<br/>
os autem impiorum operit violentiam.<br/>
7 Memoria iusti in benedictione erit,<br/>
et nomen impiorum putrescet.<br/>
8
Sapiens corde praecepta suscipit,<br/>
et stultus labiis corruet.<br/>
9 Qui ambulat simpliciter, ambulat confidenter;<br/>
qui autem depravat vias suas, manifestus erit.<br/>
10 Qui annuit oculo, dabit dolorem,<br/>
et stultus labiis corruet.<br/>
11 Vena vitae os iusti,<br/>
et os impiorum operit violentiam.<br/>
12 Odium suscitat rixas,<br/>
et universa delicta operit caritas.<br/>
13 In labiis sapientis invenitur sapientia,<br/>
et virga in dorso eius, qui indiget corde.<br/>
14 Sapientes recondunt scientiam,<br/>
os autem stulti ruinae proximum est.<br/>
15 Substantia divitis urbs fortitudinis eius,<br/>
ruina pauperum egestas eorum.<br/>
16 Opus iusti ad vitam,<br/>
fructus autem impii ad peccatum.<br/>
17 Graditur ad vitam, qui custodit disciplinam;<br/>
qui autem increpationes relinquit, errat.<br/>
18 Abscondunt odium labia mendacia;<br/>
qui profert contumeliam, insipiens est.<br/>
19 In multiloquio non deerit peccatum;<br/>
qui autem moderatur labia sua, prudentissimus est.<br/>
20 Argentum electum lingua iusti,<br/>
cor autem impiorum pro nihilo.<br/>
21 Labia iusti erudiunt plurimos;<br/>
qui autem indocti sunt, in cordis egestate morientur.<br/>
22
Benedictio Domini divites facit,<br/>
nec addet ei labor quidquam.<br/>
23 Quasi per risum
stultus operatur scelus,<br/>
sapientia autem est viro prudentiae.<br/>
24 Quod timet impius, veniet super eum;<br/>
desiderium suum iustis dabitur.<br/>
25 Quasi tempestas transiens non erit impius,<br/>
iustus autem quasi fundamentum sempiternum.<br/>
26
Sicut acetum dentibus et fumus oculis,<br/>
sic piger his, qui miserunt eum.<br/>
27 Timor Domini apponet
dies,<br/>
et anni impiorum breviabuntur.<br/>
28 Exspectatio iustorum laetitia,<br/>
spes autem impiorum peribit.<br/>
29 Fortitudo simplici via Domini<br/>
et ruina his, qui operantur malum.<br/>
30 Iustus in aeternum non commovebitur,<br/>
impii autem non habitabunt super terram.<br/>
31 Os iusti germinabit sapientiam,<br/>
lingua prava abscindetur.<br/>
32 Labia iusti considerant placita,<br/>
et os impiorum perversa.<b></b></p>, <p><b>
</b></p>][<p></p>, <p><b>1</b><b>1</b> <br/>
1 Statera dolosa abominatio est apud Dominum,<br/>
et pondus aequum voluntas eius.<br/>
2 Venit superbia, veniet et contumelia;<br/>
apud humiles autem sapientia.<br/>
3 Simplicitas iustorum diriget eos,<br/>
et supplantatio perversorum vastabit illos.<br/>
4 Non proderunt divitiae in die ultionis,<br/>
iustitia autem liberabit a morte.<br/>
5 Iustitia simplicis diriget viam eius,<br/>
et in impietate sua corruet impius.<br/>
6
Iustitia rectorum liberabit eos,<br/>
et in insidiis suis capientur iniqui.<br/>
7 Mortuo homine impio,
nulla erit ultra spes;<br/>
et exspectatio divitiarum peribit.<br/>
8
Iustus de angustia liberatus est,<br/>
et tradetur impius pro eo.<br/>
9 Simulator ore decipit
amicum suum,<br/>
iusti autem liberabuntur scientia.<br/>
10 In bonis iustorum exsultabit civitas,<br/>
et in perditione impiorum erit laudatio.<br/>
11 Benedictione iustorum exaltabitur civitas<br/>
et ore impiorum subvertetur.<br/>
12
Qui despicit amicum suum, indigens corde est,<br/>
vir autem prudens tacebit.<br/>
13 Qui ambulat susurrans, revelat arcana;<br/>
qui autem fidelis est animi, celat commissum.<br/>
14 Ubi non adsunt dispositiones, populus corruet;<br/>
salus autem, ubi multa consilia.<br/>
15 Affligetur malo, qui fidem facit pro extraneo;<br/>
qui autem odit sponsores, securus erit.<br/>
16 Mulier gratiosa inveniet gloriam,<br/>
et robusti habebunt divitias.<br/>
17 Benefacit animae suae vir misericors;<br/>
qui autem crudelis est, carnem suam affligit.<br/>
18 Impius facit opus fallax,<br/>
seminanti autem iustitiam merces fidelis.<br/>
19 Firmus in iustitia praeparat vitam,<br/>
et sectator malorum mortem.<br/>
20 Abominabile Domino cor pravum,<br/>
et voluntas eius in iis, qui simpliciter ambulant.<br/>
21 Manus in manu, non erit impunitus malus,<br/>
semen autem iustorum salvabitur.<br/>
22 Circulus aureus in naribus suis<br/>
mulier pulchra et fatua.<br/>
23 Desiderium iustorum omne bonum est,<br/>
praestolatio impiorum furor.<br/>
24 Alii dividunt propria
et ditiores fiunt,<br/>
alii parciores iusto semper in egestate sunt.<br/>
25 Anima, quae benedicit, impinguabitur;<br/>
et, qui inebriat, ipse quoque inebriatur.<br/>
26 Qui abscondit frumenta, maledicetur in populis,<br/>
benedictio autem super caput vendentium.<br/>
27 Qui instanter quaerit bonum, quaerit beneplacitum;<br/>
qui autem investigator malorum est, haec advenient ei.<br/>
28 Qui confidit in divitiis suis, corruet,<br/>
iusti autem quasi virens folium germinabunt.<br/>
29 Qui conturbat domum suam, possidebit ventos;<br/>
et, qui stultus est, serviet sapienti.<br/>
30
Fructus iusti lignum vitae;<br/>
et suscipit animas, qui sapiens est.<br/>
31 Si iustus in terra
rependitur,<br/>
quanto magis impius et peccator.<b></b></p>, <p><b>
</b></p>][<p></p>, <p><b>1</b><b>2</b> <br/>
1 Qui diligit disciplinam, diligit scientiam;<br/>
qui autem odit increpationes, insipiens est.<br/>
2 Qui bonus est, hauriet gratiam a Domino,<br/>
virum autem versutum ipse condemnabit.<br/>
3 Non roborabitur homo ex impietate,<br/>
et radix iustorum non commovebitur.<br/>
4 Mulier diligens corona est viro suo,<br/>
et quasi putredo in ossibus eius, quae est inhonesta.<br/>
5 Cogitationes iustorum iudicia,<br/>
et consilia impiorum fraudulentia.<br/>
6 Verba impiorum
insidiantur sanguini,<br/>
os iustorum liberabit eos.<br/>
7 Subvertuntur impii et iam non sunt,<br/>
domus autem iustorum permanebit.<br/>
8 Ad doctrinam suam laudabitur vir;<br/>
qui autem perversus corde est, patebit contemptui.<br/>
9
Melior est pauper, qui ministrat sibi,<br/>
quam gloriosus et indigens pane.<br/>
10 Curat iustus
iumentorum suorum animas,<br/>
viscera autem impiorum crudelia.<br/>
11 Qui operatur terram suam, satiabitur panibus;<br/>
qui autem sectatur vana, vecors est.<br/>
12 Desiderat impius laqueum pessimorum,<br/>
radix autem iustorum proficiet.<br/>
13 Propter peccata labiorum irretitur malus,<br/>
effugiet autem iustus de angustia.<br/>
14 De fructu oris sui unusquisque replebitur bonis,<br/>
et iuxta opera manuum suarum retribuetur ei.<br/>
15 Via stulti recta in oculis eius;<br/>
qui autem sapiens est, audit consilia.<br/>
16 Fatuus statim indicat iram suam,<br/>
dissimulat autem iniuriam callidus.<br/>
17 Qui spirat veritatem, index iustitiae est,<br/>
testis autem mendax, fraudulentiae.<br/>
18 Est qui temere loquitur et quasi gladio pungit,<br/>
lingua autem sapientium sanitas est.<br/>
19 Labium veritatis firmum erit in perpetuum,<br/>
ad momentum autem lingua mendacii.<br/>
20 Dolus in corde cogitantium mala;<br/>
qui autem pacis ineunt consilia, sequitur eos gaudium.<br/>
21 Nulla calamitas obveniet iusto,<br/>
impii autem replebuntur malo.<br/>
22 Abominatio est Domino labia mendacia,<br/>
qui autem fideliter agunt, placent ei.<br/>
23 Homo versutus celat scientiam,<br/>
et cor insipientium provocat stultitiam.<br/>
24
Manus fortium dominabitur,<br/>
quae autem remissa est, tributis serviet.<br/>
25 Maeror in corde viri humiliabit illum,<br/>
et sermo bonus laetificabit eum.<br/>
26 In rectum ducit amicum iustus,<br/>
iter autem impiorum decipiet eos.<br/>
27 Non assabit ignavia
praedam suam,<br/>
sed substantia pretiosa erit viro industrio.<br/>
28 In semita iustitiae vita,<br/>
est autem etiam iter apertum ad mortem.<b></b></p>, <p><b>
</b></p>][<p></p>, <p><b>1</b><b>3</b> <br/>
1 Filius sapiens disciplina patris;<br/>
qui autem illusor est, non audit, cum arguitur.<br/>
2 De fructu oris sui homo satiabitur bonis,<br/>
anima autem praevaricatorum violentia.<br/>
3 Qui custodit os suum, custodit animam suam;<br/>
qui autem incautus est eloquio, ruina est ei.<br/>
4 Vult et non habet piger,<br/>
anima autem operantium impinguabitur.<br/>
5 Verbum mendax iustus detestabitur,<br/>
impius autem confundit et dehonestat.<br/>
6 Iustitia custodit innocentem in via,<br/>
impietas autem peccatorem supplantat.<br/>
7
Est qui quasi dives habetur, cum nihil habeat;<br/>
et est qui quasi pauper, cum in multis divitiis sit.<br/>
8 Redemptio animae viri divitiae suae;<br/>
qui autem pauper est, increpationem non sustinet.<br/>
9 Lux iustorum laetificat,<br/>
lucerna autem impiorum exstinguetur.<br/>
10 Inter superbos tantum iurgia sunt,<br/>
et apud humiles sapientia.<br/>
11 Substantia festinata minuetur;<br/>
qui autem colligit manu, multiplicat.<br/>
12 Spes, quae differtur, affligit animam,<br/>
lignum vitae desiderium veniens.<br/>
13 Qui contemnit verbum, ipse se obligat;<br/>
qui autem timet praeceptum, retribuetur ei.<br/>
14 Lex sapientis fons vitae,<br/>
ut declinet a laqueis mortis.<br/>
15 Intellegentia bona
dabit gratiam,<br/>
in itinere infidelium vorago.<br/>
16
Omnis astutus agit cum consilio;<br/>
qui autem fatuus est, aperit stultitiam.<br/>
17 Nuntius impius cadet in malum,<br/>
legatus autem fidelis sanitas.<br/>
18 Egestas et ignominia ei, qui deserit disciplinam;<br/>
qui autem acquiescit arguenti, glorificabitur.<br/>
19 Desiderium, si
compleatur, delectat animam;<br/>
detestantur stulti fugere mala.<br/>
20 Qui cum sapientibus graditur, sapiens erit;<br/>
amicus stultorum malus efficietur.<br/>
21 Peccatores persequitur malum,<br/>
et iustis retribuentur bona.<br/>
22 Bonus relinquit heredes filios et nepotes;<br/>
et custoditur iusto substantia peccatoris.<br/>
23 Multi cibi in novalibus pauperum,<br/>
et est qui perit, deficiente iudicio.<br/>
24
Qui parcit virgae, odit filium suum;<br/>
qui autem diligit illum, instanter erudit.<br/>
25 Iustus comedit et replet animam suam,<br/>
venter autem impiorum insaturabilis.<b></b></p>, <p><b>
</b></p>][<p></p>, <p><b>1</b><b>4</b> <br/>
1 Sapientia mulierum aedificat domum suam,<br/>
insipientia eam manibus destruet.<br/>
2 Ambulans recto itinere timet Deum;<br/>
despicit illum, qui infami graditur via.<br/>
3 In ore stulti virga superbiae,<br/>
labia autem sapientium custodiunt eos.<br/>
4 Ubi non sunt boves, praesepe vacuum est;<br/>
plurimae autem segetes in fortitudine bovis.<br/>
5 Testis fidelis non mentitur,<br/>
profert autem mendacium dolosus testis.<br/>
6 Quaerit derisor
sapientiam et non invenit;<br/>
doctrina prudentibus facilis.<br/>
7 Cede coram viro stulto,<br/>
quia nescies labia prudentiae.<br/>
8 Sapientia callidi est intellegere viam suam,<br/>
et imprudentia stultorum errans.<br/>
9 Stulti parvipendent peccatum,<br/>
et inter iustos morabitur gratia.<br/>
10 Cor novit amaritudinem animae suae,<br/>
in gaudio eius non miscebitur extraneus.<br/>
11 Domus impiorum delebitur,<br/>
tabernacula vero iustorum germinabunt.<br/>
12 Est via, quae videtur homini recta,<br/>
novissima autem eius deducunt ad mortem.<br/>
13 Etiam in risu cor dolore miscebitur,<br/>
et extrema gaudii luctus occupat.<br/>
14 Viis suis replebitur stultus,<br/>
et super eum erit vir bonus.<br/>
15
Simplex credit omni verbo,<br/>
astutus considerat gressus suos.<br/>
16 Sapiens timet et declinat a malo,<br/>
stultus transilit et confidit.<br/>
17 Impatiens operabitur stultitiam,<br/>
et vir versutus odiosus est.<br/>
18 Possidebunt simplices stultitiam,<br/>
et astuti coronabuntur scientia.<br/>
19 Procumbunt mali ante bonos,<br/>
et impii ante portas iustorum.<br/>
20 Etiam proximo suo
pauper odiosus erit,<br/>
amici vero divitum multi.<br/>
21 Qui despicit proximum suum, peccat;<br/>
qui autem miseretur pauperis, beatus erit.<br/>
22 Nonne errant, qui operantur malum?<br/>
Misericordia et veritas iis, qui praeparant bona.<br/>
23 In omni labore erit abundantia;<br/>
verbum autem labiorum tendit tantummodo ad egestatem.<br/>
24 Corona sapientium divitiae eorum,<br/>
fatuitas stultorum fatuitas est.<br/>
25 Liberat animas testis fidelis,<br/>
et profert mendacia versipellis.<br/>
26 In timore Domini fiducia fortis,<br/>
et filiis eius erit spes.<br/>
27 Timor Domini fons vitae,<br/>
declinans a laqueis mortis.<br/>
28 In multitudine populi dignitas regis,<br/>
et in paucitate plebis ruina principis.<br/>
29
Qui patiens est, multa gubernatur prudentia;<br/>
qui autem impatiens est, exaltat stultitiam.<br/>
30 Vita carnium sanitas
cordis,<br/>
putredo ossium invidia.<br/>
31 Qui calumniatur egentem, exprobrat Factori eius;<br/>
honorat autem eum, qui miseretur pauperis.<br/>
32 In malitia sua impelletur impius,<br/>
sperat autem iustus in integritate sua.<br/>
33 In corde prudentis requiescit sapientia,<br/>
at in medio stultorum agnoscetur?<br/>
34 Iustitia elevat gentem,<br/>
vituperium autem populorum est peccatum.<br/>
35 Acceptus est regi minister intellegens,<br/>
et iracundia ei, qui turpiter agit.<b></b></p>, <p><b>
</b></p>][<p></p>, <p><b>1</b><b>5</b> <br/>
1 Responsio mollis frangit iram,<br/>
sermo durus suscitat furorem.<br/>
2 Lingua sapientium stillat scientiam,<br/>
os fatuorum ebullit stultitiam.<br/>
3 In omni loco oculi Domini<br/>
contemplantur malos et bonos.<br/>
4 Lingua placabilis lignum vitae,<br/>
sed obliquitas in ea conteret spiritum.<br/>
5 Stultus irridet disciplinam patris sui;<br/>
qui autem custodit increpationes, astutior fiet.<br/>
6 In domo iusti divitiae plurimae,<br/>
et in fructibus impii conturbatio.<br/>
7 Labia sapientium disseminabunt scientiam;<br/>
cor stultorum non rectum erit.<br/>
8 Victimae impiorum abominabiles Domino;<br/>
vota iustorum grata sunt ei.<br/>
9 Abominatio est Domino via impii;<br/>
qui sequitur iustitiam, diligetur.<br/>
10 Admonitio mala deserenti viam;<br/>
qui increpationes odit, morietur.<br/>
11 Infernus et Perditio coram Domino,<br/>
quanto magis corda filiorum hominum!<br/>
12 Non amat derisor eum, qui se corripit,<br/>
nec ad sapientes graditur.<br/>
13 Cor gaudens exhilarat faciem,<br/>
in maerore animi deicitur spiritus.<br/>
14 Cor sapientis quaerit doctrinam,<br/>
et os stultorum pascitur stultitia.<br/>
15 Omnes dies pauperis mali;<br/>
hilaris autem corde quasi iuge convivium.<br/>
16 Melius est parum cum timore Domini<br/>
quam thesauri magni cum sollicitudine.<br/>
17
Melius est demensum holerum cum caritate<br/>
quam vitulus saginatus cum odio.<br/>
18 Vir iracundus provocat rixas;<br/>
qui patiens est, mitigat lites.<br/>
19 Iter pigrorum quasi
saepes spinarum,<br/>
via sollertium complanata.<br/>
20
Filius sapiens laetificat patrem,<br/>
et stultus homo despicit matrem suam.<br/>
21 Stultitia gaudium sensu carenti;<br/>
et vir prudens dirigit gressus suos.<br/>
22 Dissipantur cogitationes, ubi non est consilium;<br/>
ubi vero sunt plures consiliarii, confirmantur.<br/>
23 Laetatur homo in responsione oris sui,<br/>
et sermo opportunus est optimus.<br/>
24 Semita vitae sursum est viro erudito,<br/>
ut declinet de inferno deorsum.<br/>
25 Domum superborum demolietur Dominus<br/>
et firmos faciet terminos viduae.<br/>
26 Abominatio Domini cogitationes malae,<br/>
et purus sermo pulcherrimus.<br/>
27 Conturbat domum suam, qui sectatur avaritiam;<br/>
qui autem odit munera, vivet.<br/>
28 Mens iusti meditatur, ut respondeat;<br/>
os impiorum redundat malis.<br/>
29 Longe est Dominus ab impiis<br/>
et orationes iustorum exaudiet.<br/>
30 Lux oculorum
laetificat animam,<br/>
fama bona impinguat ossa.<br/>
31 Auris, quae audit increpationes vitae,<br/>
in medio sapientium commorabitur.<br/>
32 Qui abicit disciplinam, despicit animam suam;<br/>
qui autem acquiescit increpationibus, possessor est cordis.<br/>
33 Timor Domini disciplina sapientiae,<br/>
et gloriam praecedit humilitas.<b></b></p>, <p><b>
</b></p>][<p></p>, <p><b>1</b><b>6</b> <br/>
1 Hominis est animum praeparare,<br/>
et Domini est responsio linguae.<br/>
2 Omnes viae hominis purae sunt oculis eius,<br/>
spirituum ponderator est Dominus.<br/>
3 Revela Domino opera tua,<br/>
et dirigentur cogitationes tuae.<br/>
4 Universa secundum proprium finem operatus est Dominus;<br/>
impium quoque ad diem malum.<br/>
5 Abominatio Domini est omnis arrogans;<br/>
manus in manu, non erit innocens.<br/>
6 Misericordia et veritate redimitur iniquitas,<br/>
et in timore Domini declinatur a malo.<br/>
7 Cum placuerint Domino viae hominis,<br/>
inimicos quoque eius convertet ad pacem.<br/>
8 Melius est parum cum iustitia<br/>
quam multi fructus sine aequitate.<br/>
9 Cor hominis disponit viam suam,<br/>
sed Domini est dirigere gressus eius.<br/>
10 Divinatio in labiis regis,<br/>
in iudicio non errabit os eius.<br/>
11
Pondus et statera iusta Domini sunt,<br/>
et opera eius omnes lapides sacculi.<br/>
12 Abominantur reges
agere impie,<br/>
quoniam iustitia firmatur solium.<br/>
13 Voluntas regum labia iusta;<br/>
qui recta loquitur, diligetur.<br/>
14
Indignatio regis nuntii mortis,<br/>
et vir sapiens placabit eam.<br/>
15 In lumine vultus regis vita,<br/>
et voluntas eius quasi imber serotinus.<br/>
16 Possidere sapientiam quanto melius est auro;<br/>
et acquirere prudentiam pretiosius est argento.<br/>
17 Semita iustorum
declinare a malo;<br/>
custos animae suae, qui servat viam suam.<br/>
18 Contritionem praecedit superbia,<br/>
et ante ruinam exaltatio spiritus.<br/>
19 Melius est humiliari cum mitibus<br/>
quam dividere spolia cum superbis.<br/>
20 Eruditus in verbo reperiet bona;<br/>
et, qui sperat in Domino, beatus est.<br/>
21 Qui sapiens est corde, appellabitur prudens;<br/>
et dulcedo labiorum addet doctrinam.<br/>
22 Fons vitae eruditio possidentis;<br/>
poena stultorum stultitia.<br/>
23 Cor sapientis erudiet os eius<br/>
et labiis eius addet doctrinam.<br/>
24 Favus mellis composita verba,<br/>
dulcedo animae et sanitas ossium.<br/>
25 Est via, quae videtur homini recta,<br/>
et novissima eius ducunt ad mortem.<br/>
26 Anima laborantis laborat sibi,<br/>
quia compulit eum os suum.<br/>
27 Vir impius fodit malum,<br/>
et in labiis eius quasi ignis ardens.<br/>
28
Homo perversus suscitat lites,<br/>
et mussitator separat familiares.<br/>
29 Vir iniquus lactat amicum suum<br/>
et ducit eum per viam non bonam.<br/>
30 Qui attonitis oculis
cogitat prava,<br/>
comprimens labia sua perficit malum.<br/>
31 Corona dignitatis canities,<br/>
quae in viis iustitiae reperietur.<br/>
32 Melior est patiens viro forti,<br/>
et, qui dominatur animo suo, expugnatore urbium.<br/>
33 Sortes mittuntur in sinum,<br/>
sed a Domino temperantur.<b></b></p>, <p><b>
</b></p>][<p></p>, <p><b>1</b><b>7</b> <br/>
1 Melior est buccella sicca cum pace<br/>
quam domus plena victimis cum iurgio.<br/>
2
Servus sapiens dominabitur filiis inhonestis<br/>
et inter fratres hereditatem dividet.<br/>
3 Sicut igne probatur argentum et aurum camino,<br/>
ita corda probat Dominus.<br/>
4 Malus oboedit labio iniquo,<br/>
et fallax obtemperat linguae mendaci.<br/>
5 Qui despicit pauperem, exprobrat Factori eius;<br/>
et, qui in ruina laetatur alterius, non erit impunitus.<br/>
6 Corona senum filii filiorum,<br/>
et gloria filiorum patres eorum.<br/>
7 Non decent stultum
verba composita,<br/>
nec principem labium mentiens.<br/>
8 Gemma gratissima munus in oculis domini eius;<br/>
quocumque se verterit, prospere aget.<br/>
9 Qui celat delictum, quaerit amicitias;<br/>
qui sermone repetit, separat foederatos.<br/>
10 Plus proficit correptio apud prudentem<br/>
quam centum plagae apud stultum.<br/>
11 Semper iurgia quaerit malus;<br/>
angelus autem crudelis mittetur contra eum.<br/>
12 Expedit magis ursae occurrere, raptis fetibus,<br/>
quam fatuo confidenti in stultitia sua.<br/>
13 Qui reddit mala pro bonis,<br/>
non recedet malum de domo eius.<br/>
14 Aquarum proruptio initium est iurgiorum;<br/>
et, antequam exacerbetur contentio, desere.<br/>
15 Qui iustificat impium et qui condemnat iustum,<br/>
abominabilis est uterque apud Dominum.<br/>
16 Ad quid pretium in manu stulti?<br/>
Ad emendam sapientiam, cum careat corde?<br/>
17 Omni tempore diligit, qui amicus est,<br/>
et frater ad angustiam natus est.<br/>
18 Stultus homo iungit manus,<br/>
cum spoponderit pro amico suo.<br/>
19
Qui diligit delictum, diligit rixas;<br/>
et, qui exaltat ostium, quaerit effracturam.<br/>
20 Qui perversi cordis est, non inveniet bonum;<br/>
et, qui vertit linguam, incidet in malum.<br/>
21 Qui generat stultum, maerorem generat sibi,<br/>
sed nec pater in fatuo laetabitur.<br/>
22 Animus gaudens aetatem floridam facit,<br/>
spiritus tristis exsiccat ossa.<br/>
23 Munera de sinu impius accipit,<br/>
ut pervertat semitas iudicii.<br/>
24 In facie prudentis
lucet sapientia,<br/>
oculi stultorum in finibus terrae.<br/>
25
Ira patris filius stultus<br/>
et dolor matris, quae genuit eum.<br/>
26 Non est bonum multam
inferre iusto<br/>
nec percutere principem contra rectitudinem.<br/>
27
Qui moderatur sermones suos, novit scientiam,<br/>
et lenis spiritu est vir prudens.<br/>
28 Stultus quoque, si tacuerit, sapiens reputabitur<br/>
et, si compresserit labia sua, intellegens.<b></b></p>, <p><b>
</b></p>][<p></p>, <p><b>1</b><b>8</b> <br/>
1 Occasiones quaerit, qui vult recedere ab amico;<br/>
omni consilio exacerbatur.<br/>
2 Non delectatur stultus
prudentia<br/>
sed in revelatione cordis sui.<br/>
3 Cum venerit impius, veniet et contemptio,<br/>
et cum ignominia opprobrium.<br/>
4 Aqua profunda verba ex ore viri,<br/>
et torrens redundans fons sapientiae.<br/>
5 Accipere personam impii non est bonum,<br/>
ut declines iustum in iudicio.<br/>
6 Labia stulti miscent se rixis,<br/>
et os eius plagas provocat.<br/>
7 Os stulti ruina eius,<br/>
et labia ipsius laqueus animae eius.<br/>
8 Verba susurronis quasi dulcia,<br/>
et ipsa perveniunt usque ad interiora ventris.<br/>
9 Qui mollis et dissolutus est in opere suo,<br/>
frater est viri dissipantis.<br/>
10 Turris fortissima nomen Domini;<br/>
ad ipsum currit iustus et exaltabitur.<br/>
11
Substantia divitis urbs roboris eius<br/>
et quasi murus excelsus in cogitatione eius.<br/>
12 Antequam conteratur, exaltatur cor hominis;<br/>
et, antequam glorificetur, humiliatur.<br/>
13 Qui prius respondet quam audiat,<br/>
stultitia est ei et contumelia.<br/>
14 Spiritus viri
sustentat imbecillitatem suam;<br/>
spiritum vero confractum, quis poterit sustinere?<br/>
15
Cor prudens possidebit scientiam,<br/>
et auris sapientium quaerit doctrinam.<br/>
16 Donum hominis dilatat viam eius<br/>
et ante principes deducit eum.<br/>
17 Qui prior in contentione loquitur, putatur iustus;<br/>
venit amicus eius et arguet eum.<br/>
18 Lites comprimit sors<br/>
et inter potentes quoque diiudicat.<br/>
19 Frater, qui offenditur, durior est civitate firma,<br/>
et lites quasi vectes urbium.<br/>
20 De fructu oris viri replebitur venter eius,<br/>
et genimina labiorum ipsius saturabunt eum.<br/>
21 Mors et vita in manu linguae;<br/>
qui diligunt eam, comedent fructus eius.<br/>
22 Qui invenit mulierem bonam, invenit bonum<br/>
et hausit gratiam a Domino.<br/>
23 Cum obsecrationibus loquetur pauper,<br/>
et dives effabitur rigide.<br/>
24 Vir cum amicis concuti potest,<br/>
sed est amicus, qui adhaereat magis quam frater.<b></b></p>, <p><b>
</b></p>][<p></p>, <p><b>1</b><b>9</b> <br/>
1 Melior est pauper, qui ambulat in simplicitate sua,<br/>
quam qui torquet labia et est insipiens.<br/>
2 Ubi non est scientia animae, non est bonum;<br/>
et, qui festinus est pedibus, offendit.<br/>
3 Stultitia hominis supplantat gressus eius,<br/>
et contra Deum fervet animo suo.<br/>
4 Divitiae addunt amicos plurimos;<br/>
pauper autem ab amico suo separatur.<br/>
5 Testis falsus non erit impunitus;<br/>
et, qui mendacia loquitur, non effugiet.<br/>
6 Multi blandiuntur faciei potentis,<br/>
et omnes amici sunt dona tribuenti.<br/>
7 Omnes fratres hominis pauperis oderunt eum,<br/>
insu7per et amici procul recesserunt ab eo;<br/>
qui tantum verba sectatur, nihil habebit.<br/>
8 Qui autem possessor est mentis, diligit animam suam,<br/>
et custos prudentiae inveniet bona.<br/>
9 Falsus testis non erit impunitus;<br/>
et, qui loquitur mendacia, peribit.<br/>
10 Non decent stultum
deliciae,<br/>
nec servum dominari principibus.<br/>
11 Doctrina viri mitigat iram eius,<br/>
et gloria eius est iniqua praetergredi.<br/>
12 Sicut fremitus leonis ita et regis ira,<br/>
et sicut ros super herbam ita et gratia eius.<br/>
13 Calamitas patris filius stultus;<br/>
et tecta iugiter perstillantia litigiosa mulier.<br/>
14 Domus et divitiae hereditas patrum,<br/>
a Domino autem uxor prudens.<br/>
15 Pigredo immittit soporem,<br/>
et anima dissoluta esuriet.<br/>
16 Qui custodit mandatum, custodit animam suam;<br/>
qui autem neglegit viam suam, mortificabitur.<br/>
17 Feneratur Domino, qui miseretur pauperis,<br/>
et vicissitudinem suam reddet ei.<br/>
18 Erudi filium tuum, dum spes est;<br/>
ad interfectionem autem eius ne ponas animam tuam.<br/>
19 Qui impatiens est, sustinebit multam;<br/>
et, si eum abripere vis, aliud appones.<br/>
20 Audi consilium et suscipe disciplinam,<br/>
ut sis sapiens in novissimis tuis.<br/>
21 Multae cogitationes in corde viri,<br/>
voluntas autem Domini permanebit.<br/>
22 Desiderabile in homine est misericordia eius;<br/>
et melior est pauper quam vir mendax.<br/>
23 Timor Domini ad vitam,<br/>
et in plenitudine commorabitur absque visitatione mali.<br/>
24 Abscondit piger manum suam in catino<br/>
nec ad os suum applicat eam.<br/>
25 Derisore flagellato vel parvulus sapientior erit;<br/>
si autem corripueris sapientem, intelleget disciplinam.<br/>
26
Qui affligit patrem et fugat matrem,<br/>
filius inhonestus et ignominiosus.<br/>
27 Acquiesce, fili, ut audias doctrinam<br/>
nec erres a sermonibus scientiae.<br/>
28 Testis iniquus deridet iudicium,<br/>
et os impiorum devorat iniquitatem.<br/>
29 Paratae sunt derisoribus virgae,<br/>
et plagae stultorum corporibus.<b></b></p>, <p><b>
</b></p>][<p></p>, <p><b>2</b><b>0</b> <br/>
1 Luxuriosa res vinum, et tumultuosa sicera;<br/>
quicumque his delectatur, non erit sapiens.<br/>
2 Sicut rugitus leonis ita et terror regis:<br/>
qui provocat eum, peccat in animam suam.<br/>
3 Honor est homini separari a contentionibus;<br/>
omnes autem stulti miscentur contumeliis.<br/>
4 Propter frigus piger arare noluit;<br/>
mendicabit ergo aestate, et non dabitur illi.<br/>
5 Sicut aqua profunda consilium in corde viri,<br/>
sed homo sapiens exhauriet illud.<br/>
6 Multi homines misericordes vocantur;<br/>
virum autem fidelem quis inveniet?<br/>
7 Iustus, qui ambulat in simplicitate sua,<br/>
beatos post se filios derelinquet.<br/>
8 Rex, qui sedet in
solio iudicii,<br/>
dissipat omne malum intuitu suo.<br/>
9 Quis potest dicere: “ Mundavi cor meum,<br/>
purus sum a peccato ”?<br/>
10
Pondus et pondus, mensura et mensura,<br/>
utrumque abominabile est apud Dominum.<br/>
11 Ex studiis suis intellegitur puer,<br/>
si munda et recta sint opera eius.<br/>
12 Aurem audientem et oculum videntem,<br/>
Dominus fecit utrumque.<br/>
13 Noli diligere somnum, ne te egestas opprimat;<br/>
aperi oculos tuos et saturare panibus.<br/>
14 “ Malum est, malum est! ” dicit omnis
emptor<br/>
et, cum recesserit, tunc gloriabitur.<br/>
15 Est aurum et multitudo gemmarum<br/>
et vas pretiosum labia scientiae.<br/>
16 Tolle vestimentum eius, quia fideiussor exstitit alieni,<br/>
et pro extraneis aufer pignus ab eo.<br/>
17 Suavis est homini panis mendacii,<br/>
et postea implebitur os eius calculo.<br/>
18 Cogitationes consiliis firmantur,<br/>
et dispensationibus tractanda sunt bella.<br/>
19 Ei, qui revelat mysteria et calumniatur<br/>
et dilatat labia sua, ne commiscearis.<br/>
20 Qui maledicit
patri suo et matri,<br/>
exstinguetur lucerna eius in mediis tenebris.<br/>
21 Hereditas, ad quam festinatur in principio,<br/>
in novissimo benedictione carebit.<br/>
22
Ne dicas: “ Reddam malum ”;<br/>
exspecta Dominum, et liberabit te.<br/>
23 Abominatio est apud Dominum pondus et pondus;<br/>
statera dolosa non est bona in oculis eius.<br/>
24 A Domino
diriguntur gressus viri;<br/>
quis autem hominum intellegere potest viam suam?<br/>
25
Laqueus est homini inconsulte dicere: “ Sanctum! ”<br/>
et post vota retractare.<br/>
26 Ventilat impios rex sapiens<br/>
et incurvat super eos rotam.<br/>
27 Lucerna Domini
spiraculum hominis,<br/>
quae investigat omnia secreta ventris.<br/>
28
Misericordia et veritas custodiunt regem,<br/>
et roboratur clementia thronus eius.<br/>
29 Ornamentum iuvenum fortitudo eorum,<br/>
et honor senum canities.<br/>
30 Livor vulneris absterget mala,<br/>
et plagae in secretioribus ventris.<b></b></p>, <p><b>
</b></p>][<p></p>, <p><b>2</b><b>1</b> <br/>
1 Sicut rivi aquarum cor regis in manu Domini:<br/>
quocumque voluerit, inclinabit illud.<br/>
2 Omnis via viri recta
sibi videtur;<br/>
appendit autem corda Dominus.<br/>
3 Facere misericordiam et iudicium<br/>
magis placet Domino quam victimae.<br/>
4 Exaltatio oculorum et dilatatio cordis,<br/>
lucerna impiorum: peccatum.<br/>
5 Cogitationes sollertis semper in abundantiam;<br/>
omnis autem festinus semper in egestate est.<br/>
6 Qui congregat thesauros lingua mendacii,<br/>
vento impingetur ad laqueos mortis.<br/>
7 Violentia impiorum detrahet eos,<br/>
quia noluerunt facere iudicium.<br/>
8 Perversa via viri aliena est;<br/>
qui autem mundus est, rectum opus eius.<br/>
9 Melius est sedere in angulo domatis<br/>
quam cum muliere litigiosa et in domo communi.<br/>
10 Anima impii desiderat malum;<br/>
non miserebitur proximo suo.<br/>
11 Multato derisore sapientior erit parvulus;<br/>
et, si instruatur sapiens, sumet scientiam.<br/>
12 Excogitat Iustus de domo impii,<br/>
ut praecipitet impios in malum.<br/>
13
Qui obturat aurem suam ad clamorem pauperis,<br/>
et ipse clamabit, et non exaudietur.<br/>
14 Munus absconditum exstinguit iras,<br/>
et donum in sinu indignationem maximam.<br/>
15 Gaudium iusto est facere iudicium,<br/>
et ruina operantibus iniquitatem.<br/>
16 Vir, qui erraverit a
via prudentiae,<br/>
in coetu umbrarum commorabitur.<br/>
17 Qui diligit convivia, in egestate erit;<br/>
qui amat vinum et pinguia, non ditabitur.<br/>
18 Redemptio pro iusto impius,<br/>
et pro rectis iniquus.<br/>
19 Melius est habitare in terra deserta<br/>
quam cum muliere rixosa et iracunda.<br/>
20
Thesaurus desiderabilis et pinguis in habitaculo sapientis,<br/>
et imprudens homo dissipabit illum.<br/>
21 Qui sequitur iustitiam et misericordiam,<br/>
inveniet vitam et iustitiam et gloriam.<br/>
22 Civitatem fortium ascendit sapiens<br/>
et destruit robur fiduciae eius.<br/>
23 Qui custodit os suum et linguam suam,<br/>
custodit ab angustiis animam suam.<br/>
24 Superbus et arrogans vocatur derisor,<br/>
qui operatur in ira superbiae.<br/>
25 Desideria occidunt pigrum;<br/>
noluerunt enim quidquam manus eius operari:<br/>
26 tota die concupiscit et desiderat;<br/>
qui autem iustus est, tribuet et non parcit.<br/>
27 Hostiae impiorum
abominabiles,<br/>
eo magis quia offeruntur ex scelere.<br/>
28 Testis mendax peribit;<br/>
vir oboediens loquetur in victoriam.<br/>
29 Vir impius obfirmat vultum suum;<br/>
qui autem rectus est, corrigit viam suam.<br/>
30 Non est sapientia, non est prudentia,<br/>
non est consilium contra Dominum.<br/>
31 Equus paratur ad diem belli,<br/>
Dominus autem salutem tribuit.<b></b></p>, <p><b>
</b></p>][<p></p>, <p><b>2</b><b>2</b> <br/>
1 Melius est nomen bonum quam divitiae multae,<br/>
super argentum et aurum gratia bona.<br/>
2
Dives et pauper obviaverunt sibi:<br/>
utriusque operator est Dominus.<br/>
3 Callidus vidit malum et abscondit se;<br/>
simplices pertransierunt et afflicti sunt damno.<br/>
4 Praemium modestiae timor Domini,<br/>
divitiae et gloria et vita.<br/>
5 Spinae et laquei in via perversi,<br/>
custos autem animae suae longe recedit ab eis.<br/>
6 Institue adulescentem iuxta viam suam;<br/>
etiam cum senuerit, non recedet ab ea.<br/>
7 Dives pauperibus imperat;<br/>
et, qui accipit mutuum, servus est fenerantis.<br/>
8 Qui seminat iniquitatem, metet mala<br/>
et virga irae suae consummabitur.<br/>
9 Qui bono oculo est, benedicetur,<br/>
de panibus enim suis dedit pauperi.<br/>
10 Eice derisorem, et exibit cum eo iurgium;<br/>
cessabuntque causae et contumeliae.<br/>
11 Qui diligit cordis munditiam,<br/>
propter gratiam labiorum suorum habebit amicum regem.<br/>
12 Oculi Domini custodiunt scientiam,<br/>
et supplantantur verba iniqui.<br/>
13 Dicit piger: “ Leo est foris,<br/>
in medio platearum occidendus sum ”.<br/>
14 Fovea profunda os alienae;<br/>
cui iratus est Dominus, incidet in eam.<br/>
15 Stultitia colligata est in corde pueri,<br/>
et virga disciplinae fugabit eam.<br/>
16 Opprimis
pauperem? Ipse
augebit divitias suas.<br/>
Donas ditiori? Ipse egebis.<br/>
17 Inclina aurem tuam et audi verba sapientium,<br/>
appone autem cor ad doctrinam meam,<br/>
18 quia pulchra erunt, cum servaveris ea in ventre tuo,<br/>
et redundabunt in labiis tuis.<br/>
19 Ut sit in Domino
fiducia tua,<br/>
ostendi ea tibi hodie.<br/>
20 Nonne descripsi ea tibi nudiustertius<br/>
in cogitationibus et scientia,<br/>
21 ut ostenderem tibi firmitatem verborum veritatis,<br/>
ut respondeas illi, qui misit te?<br/>
22 Non facias violentiam pauperi, quia pauper est,<br/>
neque conteras egenum in porta,<br/>
23 quia iudicabit Dominus causam eorum,<br/>
et anima spoliabit spoliatores.<br/>
24 Noli esse amicus homini iracundo<br/>
neque ambules cum viro furioso,<br/>
25 ne forte discas semitas eius<br/>
et sumas scandalum animae tuae.<br/>
26 Noli esse cum his, qui iungunt manus suas<br/>
et qui vades se offerunt pro debitis:<br/>
27 si enim non habes unde restituas,<br/>
quid causae est ut tollat lectum tuum subter te?<br/>
28
Ne transferas terminos antiquos,<br/>
quos posuerunt patres tui.<br/>
29 Vidisti virum velocem
in opere suo:<br/>
coram regibus stabit nec erit ante ignobiles.<b></b></p>, <p><b>
</b></p>][<p></p>, <p><b>2</b><b>3</b> <br/>
1 Quando sederis, ut comedas cum principe,<br/>
diligenter attende, quae apposita sunt ante faciem tuam,<br/>
2 et statue cultrum in gutture tuo,<br/>
si avidus es.<br/>
3
Ne desideres de cibis eius,<br/>
quia est panis mendacii.<br/>
4 Noli laborare, ut
diteris,<br/>
sed in prudentia tua acquiesce.<br/>
5 Si erigas oculos tuos ad opes, iam non sunt;<br/>
quia facient sibi pennas quasi aquilae et volabunt in caelum.<br/>
6 Ne comedas cum homine invido<br/>
et ne desideres cibos eius;<br/>
7 quoniam sicut aestimavit in animo suo,<br/>
ita ipse est.<br/>
“
Comede et bibe ” dicet tibi,<br/>
et mens eius non est tecum.<br/>
8 Buccellam, quam comederas, evomes<br/>
et perdes pulchros sermones tuos.<br/>
9 In auribus insipientium ne loquaris,<br/>
quia despicient doctrinam eloquii tui.<br/>
10 Ne attingas terminos viduae<br/>
et agrum pupillorum ne introeas:<br/>
11 redemptor enim illorum fortis est,<br/>
et ipse iudicabit contra te causam illorum.<br/>
12
Introduc ad doctrinam cor tuum<br/>
et aures tuas ad verba scientiae.<br/>
13 Noli subtrahere a
puero disciplinam;<br/>
si enim percusseris eum virga, non morietur:<br/>
14 tu virga percuties eum<br/>
et animam eius de inferno liberabis.<br/>
15 Fili mi, si sapiens fuerit cor tuum,<br/>
gaudebit tecum et cor meum,<br/>
16 et exsultabunt renes mei,<br/>
cum locuta fuerint rectum labia tua.<br/>
17 Non aemuletur cor tuum peccatores,<br/>
sed in timore Domini esto tota die,<br/>
18 quia est tibi posteritas,<br/>
et praestolatio tua non auferetur.<br/>
19 Audi, fili mi, et esto sapiens<br/>
et dirige in via animum tuum.<br/>
20 Noli esse in conviviis potatorum<br/>
nec in comissationibus carnis,<br/>
21 quia vacantes potibus et comissatores consumentur,<br/>
et vestietur pannis dormitatio.<br/>
22
Audi patrem tuum, qui genuit te,<br/>
et ne contemnas, cum senuerit mater tua.<br/>
23 Veritatem eme et noli vendere;<br/>
sapientiam eme et doctrinam et intellegentiam.<br/>
24 Exsultat gaudio pater iusti;<br/>
qui sapientem genuit, laetabitur in eo;<br/>
25 gaudeat pater tuus et mater tua,<br/>
et exsultet, quae genuit te.<br/>
26 Praebe, fili mi, cor
tuum mihi,<br/>
et oculi tui vias meas custodiant.<br/>
27 Fovea enim profunda est meretrix,<br/>
et puteus angustus aliena,<br/>
28 nam insidiatur ipsa in via quasi latro<br/>
et iniquos in hominibus addet.<br/>
29 Cui “ Vae ”? Cui “ Eheu ”?<br/>
Cui rixae? Cui querela?<br/>
Cui sine causa vulnera? Cui suffusio oculorum?<br/>
30
His, qui commorantur in vino<br/>
et eunt, ut scrutentur mixtum.<br/>
31 Ne intuearis vinum, quando flavescit,<br/>
cum splenduerit in calice color eius:<br/>
ingreditur blande,<br/>
32 sed in novissimo mordebit ut coluber<br/>
et sicut regulus vulnerat.<br/>
33 Oculi tui videbunt extranea,<br/>
et cor tuum loquetur perversa;<br/>
34 et eris sicut dormiens in medio mari<br/>
et quasi sopitus ad malum navis:<br/>
35 “ Verberaverunt me, sed non dolui,<br/>
percusserunt me, et ego non sensi;<br/>
quando evigilabo et rursus illud requiram? ”.<b></b></p>, <p><b>
</b></p>][<p></p>, <p><b>2</b><b>4</b> <br/>
1 Ne aemuleris viros malos<br/>
nec desideres esse cum eis,<br/>
2 quia rapinas meditatur mens eorum,<br/>
et perniciem labia eorum loquuntur.<br/>
3 Sapientia
aedificabitur domus,<br/>
et prudentia roborabitur.<br/>
4 In doctrina replebuntur cellaria,<br/>
universa substantia pretiosa et pulcherrima.<br/>
5
Vir sapiens fortis est,<br/>
et vir doctus firmat robur.<br/>
6 Quia cum dispositione
parabis tibi bellum,<br/>
et erit salus, ubi multa consilia sunt.<br/>
7 Excelsa stulto sapientia,<br/>
in porta non aperiet os suum.<br/>
8 Qui cogitat mala facere,<br/>
vir perniciosus vocabitur.<br/>
9 Cogitatio stulti peccatum est,<br/>
et abominatio hominum detractor.<br/>
10 Si fueris lassus in die angustiae,<br/>
coartabitur fortitudo tua.<br/>
11 Erue eos, qui ducuntur ad mortem;<br/>
et, qui trahuntur ad interitum, retine.<br/>
12 Si dixeris: “ Nesciebamus hoc ”;<br/>
nonne qui ponderator est cordis, ipse intellegit,<br/>
et servatorem animae tuae nihil fallit<br/>
reddetque homini iuxta opera sua?<br/>
13 Comede, fili mi, mel, quia bonum est<br/>
et favum dulcissimum gutturi tuo.<br/>
14 Sic, scito, est sapientia animae tuae;<br/>
quam cum inveneris, erit tibi posteritas,<br/>
et spes tua non peribit.<br/>
15 Ne insidieris, o nequam, domui iusti<br/>
neque vastes requiem eius.<br/>
16 Septies enim cadet iustus et resurget;<br/>
impii autem corruent in malum.<br/>
17 Cum ceciderit inimicus tuus, ne gaudeas,<br/>
et in ruina eius ne exsultet cor tuum,<br/>
18 ne forte videat Dominus, et displiceat ei<br/>
et auferat ab eo iram suam.<br/>
19 Ne succendas ira in pessimos<br/>
nec aemuleris impios,<br/>
20 quoniam non erit posteritas maligno,<br/>
et lucerna impiorum exstinguetur.<br/>
21 Time Dominum, fili mi, et regem<br/>
et cum nova sectantibus non commiscearis,<br/>
22 quoniam repente consurget perditio eorum,<br/>
et ruinam utriusque quis novit?<br/>
23 Haec quoque sapientibus:<br/>
Dignoscere personam in iudicio non est bonum.<br/>
24 Qui dicit impio: “ Iustus es ”,<br/>
maledicent ei populi, et detestabuntur eum tribus.<br/>
25 Qui vero arguunt eum, laudabuntur,<br/>
et super ipsos veniet benedictio boni.<br/>
26 Labia deosculatur,<br/>
qui recta verba respondet.<br/>
27 Praepara foris opus tuum<br/>
et diligenter exerce illud in agro tuo,<br/>
ut postea aedifices domum tuam.<br/>
28 Ne sis testis frustra contra proximum tuum<br/>
nec decipias quemquam labiis tuis.<br/>
29 Ne dicas: “ Quomodo fecit mihi, sic faciam ei,<br/>
reddam viro secundum opus suum ”.<br/>
30 Per agrum hominis pigri transivi<br/>
et per vineam viri sensu carentis:<br/>
31 et ecce totum repleverant urticae,<br/>
et operuerant superficiem eius spinae,<br/>
et maceria lapidum destructa erat;<br/>
32 quod cum vidissem, posui in corde meo,<br/>
vidi, didici disciplinam:<br/>
33 “ Parum dormies, modicum dormitabis,<br/>
pauxillum manus conseres, ut quiescas,<br/>
34 et veniet tibi quasi cursor egestas,<br/>
et mendicitas quasi vir armatus ”.<b></b></p>, <p><b>
</b></p>][<p></p>, <p><b>2</b><b>5</b> <br/>
1 Hae quoque parabolae Salomonis, quas transcripse runt viri
Ezechiae regis Iudae.<br/>
2 Gloria Dei est celare verbum,<br/>
et gloria regum investigare sermonem.<br/>
3 Caelum prae altitudine et terra prae profunditate,<br/>
et cor regum inscrutabile.<br/>
4 Aufer scorias de argento,<br/>
et egredietur vas pro argentario.<br/>
5
Aufer impium de conspectu regis,<br/>
et firmabitur iustitia thronus eius.<br/>
6 Ne gloriosus appareas
coram rege<br/>
et in loco magnorum ne steteris.<br/>
7
Melius est enim ut dicatur tibi: “ Ascende huc ”,<br/>
quam ut humilieris coram principe.<br/>
8 Quae viderunt oculi tui,<br/>
ne proferas in iurgio cito,<br/>
quoniam quid facies postea,<br/>
cum dehonestaverit te amicus tuus?<br/>
9 Causam tuam tracta cum amico tuo<br/>
et secretum extranei ne reveles,<br/>
10 ne forte insultet tibi, cum audierit,<br/>
et contumelia tua revocari non poterit.<br/>
11 Mala aurea in
ornatibus argenteis,<br/>
verbum prolatum in tempore suo.<br/>
12
Inauris aurea et margaritum fulgens<br/>
sapiens, qui arguit super aurem audientem.<br/>
13 Sicut frigus nivis in die messis,<br/>
ita legatus fidelis ei, qui misit eum:<br/>
animam ipsius recreat.<br/>
14 Nubes et ventus et pluviae non sequentes<br/>
vir gloriosus et promissa non complens.<br/>
15 Patientia lenietur
princeps,<br/>
et lingua mollis confringet ossa.<br/>
16 Mel invenisti? Comede, quod sufficit tibi,<br/>
ne forte satiatus evomas illud.<br/>
17 Subtrahe pedem tuum de domo proximi tui,<br/>
ne quando satiatus oderit te.<br/>
18
Malleus et gladius et sagitta acuta<br/>
homo, qui loquitur contra proximum suum falsum testimonium.<br/>
19 Dens putridus et pes vacillans,<br/>
qui sperat super infideli in die angustiae.<br/>
20 Sicut exuens pallium in die frigoris,<br/>
sicut acetum in nitro,<br/>
qui cantat carmina cordi tristi.<br/>
21 Si esurierit inimicus tuus, ciba illum;<br/>
si sitierit, pota illum:<br/>
22 prunas enim congregabis super caput eius,<br/>
et Dominus reddet tibi.<br/>
23 Ventus aquilo parturit pluvias,<br/>
et faciem tristem lingua detrahens.<br/>
24 Melius est sedere in angulo domatis<br/>
quam cum muliere litigiosa et in domo communi.<br/>
25 Aqua frigida animae sitienti<br/>
et nuntius bonus de terra longinqua.<br/>
26 Fons turbatus pede et vena corrupta<br/>
iustus cadens coram impio.<br/>
27 Mel nimium comedere non est bonum,<br/>
nec quaestus gloriae est gloria.<br/>
28 Urbs diruta et absque muro<br/>
vir, qui non potest cohibere spiritum suum.<b></b></p>, <p><b>
</b></p>][<p></p>, <p><b>2</b><b>6</b> <br/>
1 Quomodo nix in aestate et pluvia in messe,<br/>
sic indecens est stulto gloria.<br/>
2 Sicut avis ad alia transvolans et hirundo volitans,<br/>
sic maledictum frustra prolatum non superveniet.<br/>
3 Flagellum equo et camus asino<br/>
et virga dorso stultorum.<br/>
4 Ne respondeas stulto
iuxta stultitiam suam,<br/>
ne tu quoque efficiaris ei similis;<br/>
5 responde stulto iuxta stultitiam suam,<br/>
ne sibi sapiens esse videatur.<br/>
6 Amputat sibi pedes et iniuriam bibit,<br/>
qui mittit verba per manum stulti.<br/>
7 Quomodo molles claudo tibiae,<br/>
sic in ore stultorum parabola.<br/>
8 Sicut qui celat lapidem in acervo,<br/>
ita qui tribuit insipienti honorem.<br/>
9 Spina crescens in manu temulenti,<br/>
sic parabola in ore stultorum.<br/>
10 Sagittarius, qui conicit ad omnia,<br/>
ita qui stultum conducit et qui vagos conducit.<br/>
11 Sicut canis, qui revertitur ad vomitum suum,<br/>
sic stultus, qui iterat stultitiam suam.<br/>
12 Vidisti hominem sapientem sibi videri?<br/>
Magis illo spem habebit stultus.<br/>
13 Dicit piger: “ Leaena est in via,<br/>
et leo in plateis ”.<br/>
14 Ostium vertitur in cardine suo,<br/>
et piger in lectulo suo.<br/>
15 Abscondit piger manum in catino<br/>
et laborat, si ad os suum eam converterit.<br/>
16 Sapientior sibi piger videtur<br/>
septem viris respondentibus sententias.<br/>
17 Apprehendit auribus canem,<br/>
qui transiens commiscetur rixae alterius.<br/>
18 Sicut insanit, qui mittit sagittas<br/>
et lanceas in mortem,<br/>
19 ita vir, qui decipit amicum suum<br/>
et dicit: “ Nonne ludens feci? ”.<br/>
20 Cum defecerint ligna, exstinguetur ignis,<br/>
et, susurrone subtracto, iurgia conquiescent.<br/>
21 Sicut carbones ad prunas et ligna ad ignem,<br/>
sic homo litigiosus ad inflammandas rixas.<br/>
22 Verba susurronis quasi dulcia<br/>
et ipsa perveniunt ad intima ventris.<br/>
23 Sicut argentum sordidum ornans vas fictile,<br/>
sic labia levia et cor malum.<br/>
24 Labiis suis se dissimulabit inimicus,<br/>
cum in corde tractaverit dolos:<br/>
25 quando mollierit vocem suam, ne credideris ei,<br/>
quoniam septem abominationes sunt in corde illius;<br/>
26 operiet odium fraudulenter,<br/>
revelabitur autem malitia eius in concilio.<br/>
27 Qui fodit foveam, incidet in eam;<br/>
et, qui volvit lapidem, revertetur ad eum.<br/>
28 Lingua fallax non amat veritatem,<br/>
et os lubricum operatur ruinas.<b></b></p>, <p><b>
</b></p>][<p></p>, <p><b>2</b><b>7</b> <br/>
1 Ne glorieris in crastinum<br/>
ignorans, quid superventura pariat dies.<br/>
2
Laudet te alienus et non os tuum,<br/>
extraneus et non labia tua.<br/>
3 Grave est saxum et
onerosa arena,<br/>
sed ira stulti utroque gravior.<br/>
4 Saevitas et erumpens furor,<br/>
et coram zelo consistere quis poterit?<br/>
5 Melior est manifesta correptio<br/>
quam amor absconditus.<br/>
6 Veriora sunt vulnera diligentis<br/>
quam fraudulenta oscula odientis.<br/>
7 Anima saturata calcabit favum,<br/>
et anima esuriens etiam amarum pro dulci sumet.<br/>
8 Sicut avis transmigrans de nido suo,<br/>
sic vir errans longe a loco suo.<br/>
9 Unguento et ture delectatur cor<br/>
et dulcedine amici in consilio ex animo.<br/>
10
Amicum tuum et amicum patris tui ne dimiseris<br/>
et domum fratris tui ne ingrediaris in die afflictionis tuae.<br/>
Melior est vicinus iuxta quam frater
procul.<br/>
11 Stude sapientiae, fili mi, et laetifica cor meum,<br/>
ut possim exprobranti mihi respondere sermonem.<br/>
12
Astutus videns malum absconditus est;<br/>
simplices transeuntes multati sunt.<br/>
13 Tolle vestimentum
eius, qui spopondit pro extraneo,<br/>
et pro alienis aufer ei pignus.<br/>
14 Qui benedicit proximo suo voce grandi mane consurgens,<br/>
maledictio reputabitur ei.<br/>
15 Tecta perstillantia in die frigoris<br/>
et litigiosa mulier comparantur;<br/>
16 qui retinet eam, quasi qui ventum teneat,<br/>
et oleum dextera sua tenere reperietur.<br/>
17 Ferrum ferro exacuitur,<br/>
et homo exacuit faciem amici sui.<br/>
18 Qui servat ficum, comedet fructus eius;<br/>
et, qui custos est domini sui, glorificabitur.<br/>
19 Quomodo in aqua facies prospicit ad faciem,<br/>
sic cor hominis ad hominem.<br/>
20 Infernus et Perditio numquam implentur,<br/>
similiter et oculi hominum insatiabiles.<br/>
21 Quomodo probatur in conflatorio argentum et in fornace
aurum,<br/>
sic probatur homo ore laudantis.<br/>
22 Si pilo contuderis stultum in pila quasi ptisanas,<br/>
non auferetur ab eo stultitia eius.<br/>
23 Diligenter agnosce vultum pecoris tui;<br/>
appone cor tuum ad greges,<br/>
24 non enim habebis iugiter divitias.<br/>
Num corona tribuetur in generationem et generationem?<br/>
25 Nudata sunt prata, et apparuerunt herbae virentes,<br/>
et collecta sunt fena de montibus;<br/>
26 agni ad vestimentum tuum,<br/>
et haedi ad agri pretium;<br/>
27 sufficiat tibi lac caprarum in cibum tuum<br/>
et in cibum domus tuae et ad victum ancillis tuis.<b></b></p>, <p><b>
</b></p>][<p></p>, <p><b>2</b><b>8</b> <br/>
1 Fugit impius, nemine persequente;<br/>
iustus autem quasi leo confidens.<br/>
2 Propter peccata terrae multi principes eius;<br/>
et propter hominem intellegentem et sapientem<br/>
rectus ordo longior erit.<br/>
3 Vir pauper et calumnians pauperes<br/>
similis est imbri vehementi, in quo paratur fames.<br/>
4 Qui derelinquunt legem, laudant impium;<br/>
qui custodiunt, succenduntur contra eum.<br/>
5 Viri mali non intellegunt iudicium;<br/>
qui autem requirunt Dominum, animadvertunt omnia.<br/>
6 Melior est pauper ambulans in simplicitate sua<br/>
quam perversus in viis suis, quamquam dives.<br/>
7 Qui custodit legem, filius sapiens est;<br/>
qui autem comissatores pascit, confundit patrem suum.<br/>
8 Qui coacervat divitias suas usuris et fenore,<br/>
liberali in pauperes congregat eas.<br/>
9 Qui declinat aures suas, ne audiat legem,<br/>
oratio quoque eius erit exsecrabilis.<br/>
10 Qui decipit iustos in via mala, in interitu suo corruet,<br/>
et simplices possidebunt bona eius.<br/>
11
Sapiens sibi videtur vir dives,<br/>
pauper autem prudens scrutabitur eum.<br/>
12 In exsultatione iustorum multa gloria est,<br/>
et, cum exaltantur impii, abscondit se homo.<br/>
13 Qui abscondit scelera sua, non prosperabit;<br/>
qui autem confessus fuerit et reliquerit ea,<br/>
misericordiam consequetur.<br/>
14 Beatus homo, qui semper est pavidus;<br/>
qui vero indurat cor suum, corruet in malum.<br/>
15 Leo rugiens et ursus esuriens<br/>
princeps impius super populum pauperem.<br/>
16 Dux indigens prudentia multos opprimet;<br/>
qui autem odit avaritiam, longi fient dies eius.<br/>
17 Hominem, animae
cuiusdam sanguine gravatum,<br/>
si usque ad lacum fugerit, nemo sustineat.<br/>
18
Qui ambulat simpliciter, salvus erit;<br/>
qui perversis graditur viis, subito concidet.<br/>
19 Qui operatur terram suam, satiabitur panibus;<br/>
qui autem sectatur otium, replebitur egestate.<br/>
20 Vir fidelis multum laudabitur;<br/>
qui autem festinat ditari, non erit innocens.<br/>
21 Qui dignoscit in
iudicio faciem, non benefacit;<br/>
et pro buccella panis praevaricatur homo.<br/>
22 Festinat ditari vir invidus,<br/>
ignorat quod egestas superveniet ei.<br/>
23 Qui corripit hominem, gratiam postea inveniet<br/>
magis quam ille, qui lingua blanditur.<br/>
24
Qui abripit aliquid a patre suo et a matre<br/>
et dicit: “ Hoc non est peccatum ”,<br/>
particeps homicidae est.<br/>
25 Qui desiderium
dilatat, iurgia concitat;<br/>
qui vero sperat in Domino, impinguabitur.<br/>
26 Qui confidit in corde suo, stultus est;<br/>
qui autem graditur sapienter, ipse salvabitur.<br/>
27 Qui dat pauperi, non indigebit;<br/>
qui autem occultat oculos, abundabit maledictis.<br/>
28 Cum surrexerint impii, abscondentur homines;<br/>
cum illi perierint, multiplicabuntur iusti.<b></b></p>, <p><b>
</b></p>][<p></p>, <p><b>2</b><b>9</b> <br/>
1 Vir, qui correptiones dura cervice contemnit,<br/>
subito conteretur absque sanatione.<br/>
2 In multiplicatione iustorum laetabitur vulgus;<br/>
et in dominatione impii gemet populus.<br/>
3 Vir, qui amat sapientiam, laetificat patrem suum;<br/>
qui autem nutrit scorta, perdet substantiam.<br/>
4 Rex in iustitia erigit terram;<br/>
vir acceptor donorum destruet eam.<br/>
5 Homo, qui blanditur amico suo,<br/>
rete expandit gressibus eius.<br/>
6
In peccato vir iniquus irretitur laqueo,<br/>
et iustus exsultabit atque gaudebit.<br/>
7 Novit iustus causam pauperum,<br/>
impius ignorat scientiam.<br/>
8 Homines pestilentes dissipant civitatem;<br/>
sapientes vero avertunt furorem.<br/>
9 Vir sapiens, si cum
stulto iudicio contenderit,<br/>
sive irascatur sive rideat, non inveniet requiem.<br/>
10 Viri sanguinum oderunt simplicem;<br/>
iusti autem quaerunt animam eius.<br/>
11
Totum spiritum suum profert stultus;<br/>
sapiens mitigat eum in posterum.<br/>
12
Princeps, qui libenter audit verba mendacii,<br/>
omnes ministros habet impios.<br/>
13 Pauper et oppressor obviaverunt sibi,<br/>
utriusque oculorum illuminator est Dominus.<br/>
14 Rex, qui iudicat in veritate pauperes,<br/>
thronus eius in aeternum firmabitur.<br/>
15 Virga atque correptio tribuit sapientiam;<br/>
puer autem, qui dimittitur voluntati suae, confundit matrem suam.<br/>
16 In multiplicatione
impiorum multiplicabuntur scelera,<br/>
et iusti ruinas eorum videbunt.<br/>
17
Erudi filium tuum, et refrigerabit te<br/>
et dabit delicias animae tuae.<br/>
18 Cum visio defecerit, dissipabitur populus;<br/>
qui vero custodit legem, beatus est.<br/>
19 Servus verbis non
potest erudiri,<br/>
quia intellegit et respondere contemnit.<br/>
20 Vidisti hominem velocem ad loquendum?<br/>
Magis illo spem habebit insipiens.<br/>
21 Qui delicate a pueritia nutrit servum suum,<br/>
postea sentiet eum contumacem.<br/>
22
Vir iracundus provocat rixas;<br/>
et, qui ad indignandum facilis est, erit ad peccandum proclivior.<br/>
23 Superbia hominis humiliabit eum,<br/>
et humilis spiritu suscipiet gloriam.<br/>
24 Qui cum fure participat, odit animam suam;<br/>
adiuramentum audit et non indicat.<br/>
25 Timor hominis inducit laqueum;<br/>
qui sperat in Domino, sublevabitur.<br/>
26 Multi requirunt
faciem principis;<br/>
et iudicium a Domino egreditur singulorum.<br/>
27 Abominantur iusti virum impium;<br/>
et abominantur impii eos, qui recta sunt via.<b></b></p>, <p><b>
</b></p>][<p></p>, <p><b>3</b><b>0</b> <br/>
1 Verba Agur filii Iaces ex Massa.<br/>
Oraculum
hominis ad Itiel,<br/>
ad Itiel et Ucal.<br/>
2 Quoniam stultissimus sum virorum,<br/>
et sapientia hominum non est mecum;<br/>
3 et non didici sapientiam<br/>
et scientiam sanctorum non novi.<br/>
4
Quis ascendit in caelum atque descendit?<br/>
Quis continuit spiritum in manibus suis?<br/>
Quis colligavit aquas quasi in
vestimento?<br/>
Quis statuit
omnes terminos terrae?<br/>
Quod nomen est eius, et quod nomen filii eius, si nosti?<br/>
5 Omnis sermo Dei probatus<br/>
clipeus est sperantibus in eum.<br/>
6 Ne addas quidquam verbis illius:<br/>
et arguaris inveniarisque mendax.<br/>
7 Duo rogavi te,<br/>
ne deneges mihi, antequam moriar:<br/>
8 vanitatem et verba mendacia longe fac a me,<br/>
mendicitatem et divitias ne dederis mihi,<br/>
tribue tantum victum demensum mihi,<br/>
9 ne forte satiatus illiciar ad negandum<br/>
et dicam: “ Quis est Dominus? ”<br/>
aut egestate compulsus furer<br/>
et periurem nomen Dei mei.<br/>
10 Ne calumnieris
servum ad dominum suum,<br/>
ne forte maledicat tibi, et puniaris.<br/>
11 Generatio, quae patri suo maledicit<br/>
et quae matri suae non benedicit.<br/>
12 Generatio, quae sibi munda videtur<br/>
et non est lota a sordibus suis.<br/>
13 Generatio, cuius oculi quam excelsi sunt,<br/>
et palpebrae eius in alta surrectae!<br/>
14 Generatio, quae pro dentibus gladios habet,<br/>
et cultri molares eius,<br/>
ut comedat inopes de terra<br/>
et pauperes ex hominibus.<br/>
15 Sanguisugae duae sunt filiae:<br/>
“ Affer, affer! ”.<br/>
Tria sunt insaturabilia,<br/>
et quattuor, quae numquam dicunt: “ Sufficit! ”:<br/>
16 infernus et venter sterilis,<br/>
terra, quae non satiatur aqua,<br/>
ignis, qui numquam dicit: “ Sufficit! ”.<br/>
17
Oculum, qui subsannat patrem<br/>
et qui despicit obsequium matris suae,<br/>
effodiant eum corvi de torrente,<br/>
et comedant eum filii aquilae.<br/>
18 Tria sunt nimis
difficilia mihi,<br/>
et quattuor penitus ignoro:<br/>
19 viam aquilae in caelo,<br/>
viam colubri super petram,<br/>
viam navis in medio mari<br/>
et viam viri in adulescentula.<br/>
20
Talis est et via mulieris adulterae,<br/>
quae comedit et tergens os suum dicit:<br/>
“ Non
sum operata malum ”.<br/>
21 Per tria movetur terra,<br/>
et quattuor non potest sustinere:<br/>
22 per servum, cum regnaverit,<br/>
per stultum, cum saturatus fuerit cibo,<br/>
23 per odiosam mulierem, cum in matrimonio fuerit assumpta,<br/>
et per ancillam, cum fuerit heres dominae suae.<br/>
24 Quattuor sunt minima terrae,<br/>
et ipsa sunt sapientiora sapientibus:<br/>
25 formicae populus infirmus,<br/>
quae praeparant in messe cibum sibi;<br/>
26 hyraces plebs invalida,<br/>
qui collocant in petra cubile suum;<br/>
27 regem locusta non habet<br/>
et egreditur universa per turmas suas;<br/>
28 stellio manibus nititur<br/>
et moratur in aedibus regis.<br/>
29 Tria sunt, quae bene gradiuntur,<br/>
et quattuor, quae incedunt feliciter:<br/>
30 leo fortissimus bestiarum<br/>
ad nullius pavebit occursum,<br/>
31 gallus succinctus lumbos et aries<br/>
et rex, qui secum habet exercitum.<br/>
32 Si stultum te
praebuisti, postquam elevatus es in sublime,<br/>
et si considerasti, ori impone manum.<br/>
33
Qui enim fortiter premit lac, exprimit butyrum,<br/>
et, qui vehementer emungit nares, elicit sanguinem,<br/>
et, qui provocat iras, producit discordias.<b></b></p>, <p><b>
</b></p>][<p></p>, <p><b>3</b><b>1</b> <br/>
1 Verba Lamuelis regis Massa, quae erudivit eum mater eius.<br/>
2 Quid, fili mi? Quid,
fili uteri mei?<br/>
Quid, fili votorum meorum?<br/>
3
Ne dederis mulieribus substantiam tuam<br/>
et vias tuas illis, quae delent reges.<br/>
4 Non decet reges, o Lamuel, non decet reges bibere vinum,<br/>
nec magistratus desiderare siceram,<br/>
5 ne forte bibant et obliviscantur iudiciorum<br/>
et mutent causam omnium filiorum pauperis.<br/>
6 Date siceram pereunti<br/>
et vinum his, qui amaro sunt animo:<br/>
7 bibat et obliviscatur egestatis suae<br/>
et doloris sui non recordetur amplius.<br/>
8 Aperi os tuum pro muto<br/>
et causis omnium filiorum, qui pereunt;<br/>
9 aperi os tuum, decerne, quod iustum est,<br/>
et iudica inopem et pauperem.<br/>
10
ALEPH. Mulierem fortem quis inveniet?<br/>
Longe super gemmas pretium eius.<br/>
11 BETH. Confidit in ea cor viri sui et spoliis non indigebit.<br/>
12 GHIMEL. Reddet ei bonum et non malum omnibus diebus vitae
suae.<br/>
13 DALETH. Quaesivit lanam et linum<br/>
et operata est delectatione manuum suarum.<br/>
14
HE. Facta
est quasi navis institoris<br/>
de longe portans panem suum.<br/>
15 VAU. Et de nocte surrexit<br/>
deditque praedam domesticis suis<br/>
et cibaria ancillis suis.<br/>
16 ZAIN. Consideravit agrum et emit eum;<br/>
de fructu manuum suarum plantavit vineam.<br/>
17
HETH. Accinxit
fortitudine lumbos suos<br/>
et roboravit brachium suum.<br/>
18 TETH. Gustavit et vidit quia bona est negotiatio eius;<br/>
non exstinguetur in nocte lucerna eius.<br/>
19 IOD. Manum suam misit ad colos,<br/>
et digiti eius apprehenderunt fusum.<br/>
20 CAPH. Palmas suas aperuit inopi<br/>
et manum suam extendit ad pauperem.<br/>
21 LAMED. Non timebit domui suae a frigoribus nivis:<br/>
omnes enim domestici eius vestiti sunt duplicibus.<br/>
22 MEM. Stragulatam vestem fecit sibi;<br/>
byssus et purpura indumentum eius.<br/>
23 NUN. Nobilis in
portis vir eius,<br/>
quando sederit cum senatoribus terrae.<br/>
24
SAMECH. Sindonem
fecit et vendidit<br/>
et cingulum tradidit Chananaeo.<br/>
25 Ain. Fortitudo et decor indumentum eius,<br/>
et ridebit in die novissimo.<br/>
26 PHE. Os suum aperuit sapientiae,<br/>
et lex clementiae in lingua eius.<br/>
27 SADE. Consideravit semitas domus suae<br/>
et panem otiosa non comedit.<br/>
28 COPH. Surrexerunt filii eius et beatissimam praedicaverunt,<br/>
vir eius et laudavit eam:<br/>
29 RES. “ Multae filiae
fortiter operatae sunt,<br/>
tu supergressa es universas ”.<br/>
30 SIN. Fallax gratia et vana est pulchritudo;<br/>
mulier timens Dominum ipsa laudabitur.<br/>
31 TAU. Date ei de fructu manuum suarum,<br/>
et laudent eam in portis opera eius.</p>, <p align="center" style="text-align:center"><b>
</b></p>]</div>
    </text>