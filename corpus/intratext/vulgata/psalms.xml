<text>
    <div>[<p align="center" style="text-align:center"></p>, <p align="center" style="text-align:center"><b>LIBER PSALMORUM</b></p>, <p><b> </b></p>, <p><b></b></p>, <p><b>PSALMUS
1</b><br/>
1 Beatus vir, qui non abiit in consilio impiorum<br/>
et in via peccatorum non stetit<br/>
et in conventu derisorum non sedit,<br/>
2 sed in lege Domini voluntas eius,<br/>
et in lege eius meditatur die ac nocte.<br/>
3 Et erit tamquam lignum plantatum secus decursus aquarum,<br/>
quod fructum suum dabit in tempore suo;<br/>
et folium eius non defluet,<br/>
et omnia, quaecumque faciet, prosperabuntur.<br/>
4 Non sic impii, non sic,<br/>
sed tamquam pulvis, quem proicit ventus.<br/>
5 Ideo non consurgent impii in iudicio,<br/>
neque peccatores in concilio iustorum.<br/>
6 Quoniam novit Dominus
viam iustorum,<br/>
et iter impiorum peribit.</p>, <p><b> </b></p>, <p><b>
</b></p>][<p></p>, <p><b>PSALMUS 2</b><br/>
1 Quare fremuerunt gentes,<br/>
et populi meditati sunt inania?<br/>
2 Astiterunt reges terrae,<br/>
et principes convenerunt in unum<br/>
adversus Dominum et adversus christum eius:<br/>
3 “ Dirumpamus vincula eorum<br/>
et proiciamus a nobis iugum ipsorum! ”.<br/>
4 Qui habitat in caelis, irridebit eos,<br/>
Dominus subsannabit eos.<br/>
5 Tunc loquetur ad eos in ira sua<br/>
et in furore suo conturbabit eos:<br/>
6 “ Ego autem constitui regem meum super Sion, montem sanctum
meum! ”.<br/>
7 Praedicabo decretum eius.<br/>
Dominus dixit ad me: “ Filius meus es tu;<br/>
ego hodie genui te.<br/>
8 Postula a me, et dabo tibi gentes hereditatem tuam<br/>
et possessionem tuam terminos terrae.<br/>
9 Reges eos in virga ferrea<br/>
et tamquam vas figuli confringes eos ”.<br/>
10 Et nunc, reges, intellegite;<br/>
erudimini, qui iudicatis terram.<br/>
11 Servite Domino in timore<br/>
et exsultate ei cum tremore.<br/>
12 Apprehendite disciplinam, ne quando irascatur,<br/>
et pereatis de via,<br/>
cum exarserit in brevi ira eius.<br/>
Beati omnes, qui confidunt in eo.</p>, <p><b> </b></p>, <p><b>
</b></p>][<p></p>, <p><b>PSALMUS 3</b><br/>
1 <i>PSALMUS. David, cum fugit a filio suo Absalom</i>.<br/>
2 Domine, quid multiplicati sunt, qui tribulant me?<br/>
Multi insurgunt adversum me,<br/>
3 multi dicunt animae meae:<br/>
“ Non est salus ipsi in Deo ”.<br/>
4
Tu autem, Domine, protector meus es,<br/>
gloria mea et exaltans caput meum.<br/>
5 Voce mea ad Dominum clamavi,<br/>
et exaudivit me de monte sancto suo.<br/>
6 Ego obdormivi et soporatus sum,<br/>
exsurrexi, quia Dominus suscepit me.<br/>
7 Non timebo milia
populi circumdantis me.<br/>
Exsurge, Domine salvum me fac, Deus meus;<br/>
8 quoniam tu percussisti in maxillam omnes adversantes mihi,<br/>
dentes peccatorum contrivisti.<br/>
9
Domini est salus,<br/>
et super populum tuum benedictio tua.</p>, <p><b> </b></p>, <p><b>
</b></p>][<p></p>, <p><b>PSALMUS 4</b><br/>
1 <i>Magistro chori. Fidibus. PSALMUS. David</i>.<br/>
2 Cum invocarem, exaudivit me Deus iustitiae meae.<br/>
In tribulatione dilatasti mihi;<br/>
miserere mei et exaudi orationem meam.<br/>
3 Filii hominum, usquequo gravi corde?<br/>
Ut quid
diligitis vanitatem et quaeritis mendacium?<br/>
4 Et scitote quoniam mirificavit Dominus sanctum suum;<br/>
Dominus exaudiet, cum clamavero ad eum.<br/>
5 Irascimini et nolite peccare;<br/>
loquimini in cordibus vestris,<br/>
in cubilibus vestris et conquiescite.<br/>
6 Sacrificate
sacrificium iustitiae<br/>
et sperate in Domino.<br/>
7 Multi dicunt: “ Quis ostendit nobis bona? ”.<br/>
Leva in signum super nos lumen vultus tui, Domine!<br/>
8 Maiorem dedisti laetitiam in corde meo,<br/>
quam cum multiplicantur frumentum et vinum eorum.<br/>
9 In pace in idipsum dormiam et requiescam,<br/>
quoniam tu, Domine, singulariter in spe constituisti me.</p>, <p><b> </b></p>, <p><b>
</b></p>][<p></p>, <p><b>PSALMUS 5</b><br/>
1 <i>Magistro chori. </i><i>Ad tibias. PSALMUS. David</i>.<br/>
2 Verba mea auribus percipe, Domine;<br/>
intellege gemitum meum.<br/>
3 Intende voci clamoris mei,<br/>
rex meus et Deus meus.<br/>
4 Quoniam ad te orabo, Domine,<br/>
mane exaudies vocem meam;<br/>
mane astabo tibi et exspectabo.<br/>
5 Quoniam non Deus volens iniquitatem tu es;<br/>
neque habitabit iuxta te malignus,<br/>
6 neque permanebunt iniusti ante oculos tuos.<br/>
7 Odisti omnes, qui operantur iniquitatem,<br/>
perdes omnes, qui loquuntur mendacium;<br/>
virum sanguinum et dolosum abominabitur Dominus.<br/>
8 Ego autem in multitudine misericordiae tuae<br/>
introibo in domum tuam;<br/>
adorabo ad templum sanctum tuum in timore tuo.<br/>
9 Domine, deduc me in
iustitia tua propter inimicos meos,<br/>
dirige in conspectu meo viam tuam.<br/>
10 Quoniam non est in ore eorum veritas,<br/>
cor eorum fovea;<br/>
sepulcrum patens est guttur eorum,<br/>
molliunt linguas suas.<br/>
11 Iudica illos, Deus; decidant a cogitationibus suis;<br/>
secundum multitudinem impietatum eorum expelle eos,<br/>
quoniam irritaverunt te, Domine.<br/>
12 Et omnes, qui sperant in te,<br/>
laetentur, in aeternum exsultent.<br/>
Obumbrabis eis, et gloriabuntur in te,<br/>
qui diligunt nomen tuum;<br/>
13 quoniam tu benedices iusto, Domine,<br/>
quasi scuto, bona voluntate coronabis eum.</p>, <p><b> </b></p>, <p><b>
</b></p>][<p></p>, <p><b>PSALMUS 6</b><br/>
1 <i>Magistro chori. Fidibus. Super octavam. PSALMUS. David</i>.<br/>
2 Domine, ne in furore tuo arguas me<br/>
neque in ira tua corripias me.<br/>
3 Miserere mei, Domine, quoniam infirmus sum;<br/>
sana me, Domine, quoniam conturbata sunt ossa mea.<br/>
4 Et anima mea turbata est valde,<br/>
sed tu, Domine, usquequo?<br/>
5 Convertere, Domine, eripe animam meam;<br/>
salvum me fac propter misericordiam tuam.<br/>
6 Quoniam non est in morte, qui memor sit tui;<br/>
in inferno autem quis confitebitur tibi?<br/>
7 Laboravi in gemitu meo,<br/>
lavabam per singulas noctes lectum meum;<br/>
lacrimis meis stratum meum rigabam.<br/>
8 Turbatus est a maerore oculus meus,<br/>
inveteravi inter omnes inimicos meos.<br/>
9 Discedite a me, omnes, qui operamini iniquitatem,<br/>
quoniam exaudivit Dominus vocem fletus mei.<br/>
10
Exaudivit Dominus deprecationem meam,<br/>
Dominus orationem meam suscepit.<br/>
11
Erubescant et conturbentur vehementer omnes inimici mei;<br/>
convertantur et erubescant valde velociter.</p>, <p><b> </b></p>, <p><b>
</b></p>][<p></p>, <p><b>PSALMUS 7</b><br/>
1 <i>Lamentatio David, quam cantavit Domino propter Chus
Beniaminitam</i>.<br/>
2 Domine Deus meus, in te speravi;<br/>
salvum me fac ex omnibus persequentibus me et libera me,<br/>
3 ne quando rapiat ut leo animam meam<br/>
discerpens, dum non est qui salvum faciat.<br/>
4 Domine Deus meus, si feci istud,<br/>
si est iniquitas in manibus meis,<br/>
5 si reddidi retribuenti mihi mala<br/>
et exspoliavi inimicum meum dimittens inanem,<br/>
6 persequatur inimicus animam meam et comprehendat<br/>
et conculcet in terra vitam meam<br/>
et gloriam meam in pulverem deducat.<br/>
7 Exsurge, Domine, in ira tua<br/>
et exaltare contra indignationem inimicorum meorum<br/>
et exsurge, Deus meus, in iudicio, quod mandasti.<br/>
8
Et synagoga populorum circumdabit te,<br/>
et super hanc in altum regredere:<br/>
9 Dominus iudicat populos.<br/>
Iudica me, Domine, secundum iustitiam meam<br/>
et secundum innocentiam meam, quae est in me.<br/>
10 Consumatur nequitia peccatorum;<br/>
et iustum confirma:<br/>
scrutans corda et renes Deus iustus.<br/>
11 Adiutorium meum apud Deum,<br/>
qui salvos facit rectos corde.<br/>
12 Deus iudex iustus,<br/>
fortis, irascens per singulos dies.<br/>
13 Nonne iterum gladium suum exacuit,<br/>
arcum suum tetendit et paravit illum?<br/>
14 Et paravit sibi vasa mortis,<br/>
sagittas suas ardentes effecit.<br/>
15 Ecce parturiit iniustitiam,<br/>
concepit dolorem et peperit iniquitatem;<br/>
16 lacum aperuit et effodit eum<br/>
et incidit in foveam, quam fecit.<br/>
17 Convertetur dolor eius in caput eius,<br/>
et in verticem ipsius iniquitas eius descendet.<br/>
18 Confitebor Domino secundum iustitiam eius<br/>
et psallam nomini Domini Altissimi.</p>, <p><b> </b></p>, <p><b>
</b></p>][<p></p>, <p><b>PSALMUS 8</b><br/>
1 <i>Magistro chori. Ad modum cantici " Torcularia...
". PSALMUS. David</i>.<br/>
2 Domine, Dominus noster,<br/>
quam admirabile est nomen tuum in universa terra,<br/>
quoniam elevata est magnificentia tua super caelos.<br/>
3 Ex ore infantium et lactantium perfecisti laudem<br/>
propter inimicos tuos,<br/>
ut destruas inimicum et ultorem.<br/>
4 Quando video caelos tuos, opera digitorum tuorum,<br/>
lunam et stellas, quae tu fundasti,<br/>
5 quid est homo, quod memor es eius,<br/>
aut filius hominis, quoniam visitas eum?<br/>
6 Minuisti eum paulo minus ab angelis,<br/>
gloria et honore coronasti eum<br/>
7 et constituisti eum super opera manuum tuarum.<br/>
Omnia subiecisti sub pedibus eius:<br/>
8 oves et boves universas,<br/>
insuper et pecora campi,<br/>
9 volucres caeli et pisces maris,<br/>
quaecumque perambulant semitas maris.<br/>
10 Domine, Dominus noster,<br/>
quam admirabile est nomen tuum in universa terra!</p>, <p><b> </b></p>, <p><b>
</b></p>][<p></p>, <p><b>PSALMUS 9</b><br/>
1 <i>Magistro chori. Ad modum cantici " Mut labben
". </i><i>PSALMUS. David</i>.<br/>
2 ALEPH. Confitebor
tibi, Domine, in toto corde meo,<br/>
narrabo omnia mirabilia tua.<br/>
3 Laetabor et exsultabo in te,<br/>
psallam nomini tuo, Altissime.<br/>
4
BETH. Cum convertuntur inimici mei retrorsum,<br/>
infirmantur et pereunt a facie tua.<br/>
5 Quoniam fecisti iudicium meum et causam meam,<br/>
sedisti super thronum, qui iudicas iustitiam.<br/>
6 GHIMEL. Increpasti
gentes, perdidisti impium;<br/>
nomen eorum delesti in aeternum et in saeculum saeculi.<br/>
7 Inimici defecerunt, solitudines sempiternae factae sunt;<br/>
et civitates destruxisti: periit memoria eorum cum ipsis.<br/>
8
HE. Dominus autem in aeternum sedebit,<br/>
paravit in iudicium thronum suum;<br/>
9 et ipse iudicabit orbem terrae in iustitia,<br/>
iudicabit populos in aequitate.<br/>
10 VAU. Et erit Dominus refugium oppresso,<br/>
refugium in opportunitatibus, in tribulatione.<br/>
11 Et sperent in te, qui noverunt nomen tuum,<br/>
quoniam non dereliquisti quaerentes te, Domine.<br/>
12 ZAIN. Psallite
Domino, qui habitat in Sion;<br/>
annuntiate inter gentes studia eius.<br/>
13 Quoniam requirens sanguinem recordatus est eorum,<br/>
non est oblitus clamorem pauperum.<br/>
14
HETH. Miserere
mei, Domine;<br/>
vide afflictionem meam de inimicis meis,<br/>
qui exaltas me de portis mortis,<br/>
15 ut annuntiem omnes laudationes tuas in portis filiae Sion,<br/>
exsultem in salutari tuo.<br/>
16 TETH. Infixae sunt gentes in fovea, quam fecerunt;<br/>
in laqueo isto, quem absconderunt,<br/>
comprehensus est pes eorum.<br/>
17 Manifestavit se Dominus iudicium faciens;<br/>
in operibus manuum suarum comprehensus est peccator.<br/>
18 IOD. Convertentur peccatores in infernum,<br/>
omnes gentes, quae obliviscuntur Deum.<br/>
19 CAPH. Quoniam non in finem oblivio erit pauperis;<br/>
exspectatio pauperum non peribit in aeternum.<br/>
20 Exsurge, Domine, non confortetur homo;<br/>
iudicentur gentes in conspectu tuo.<br/>
21 Constitue, Domine, terrorem super eos;<br/>
sciant gentes quoniam homines sunt.</p>, <p><b> </b></p>, <p><b>
</b></p>][<p></p>, <p><b>PSALMUS 10</b> (Vg 9, 22-39)<br/>
1 LAMED. Ut quid, Domine, stas a longe,<br/>
abscondis te in opportunitatibus, in tribulatione?<br/>
2 Dum superbit, impius insequitur pauperem;<br/>
comprehendantur in consiliis, quae cogitant.<br/>
3 Quoniam gloriatur
peccator in desideriis animae suae,<br/>
et avarus sibi benedicit.<br/>
4 NUN. Spernit Dominum peccator in arrogantia sua:<br/>
“ Non requiret; non est Deus ”.<br/>
5 Hae sunt omnes cogitationes eius;<br/>
prosperantur viae illius in omni tempore.<br/>
Excelsa nimis iudicia tua a facie eius;<br/>
omnes inimicos suos aspernatur.<br/>
6 Dixit enim in corde suo: “ Non movebor;<br/>
in generationem et generationem ero sine malo ”.<br/>
7 PHE. Cuius maledictione os plenum est et fraudulentia et dolo,<br/>
sub lingua eius labor et nequitia.<br/>
8 Sedet in insidiis ad
vicos,<br/>
in occultis interficit innocentem.<br/>
9 SADE. Oculi eius in pauperem respiciunt;<br/>
insidiatur in abscondito quasi leo in spelunca sua.<br/>
Insidiatur, ut rapiat pauperem;<br/>
rapit pauperem, dum attrahit in laqueum suum.<br/>
10 Irruit et inclinat se, et miseri cadunt<br/>
in fortitudine brachiorum eius.<br/>
11 Dixit enim in corde suo: “ Oblitus est Deus;<br/>
avertit faciem suam, non videbit in finem ”. -<br/>
12 COPH. Exsurge, Domine Deus, exalta manum tuam,<br/>
ne obliviscaris pauperum.<br/>
13 Propter quid spernit impius Deum?<br/>
Dixit enim in corde suo: “ Non requires ”.<br/>
14 RES. Vidisti: tu laborem et dolorem consideras,<br/>
ut tradas eos in manus tuas.<br/>
Tibi derelictus est pauper,<br/>
orphano tu factus es adiutor.<br/>
15 SIN. Contere brachium peccatoris et maligni;<br/>
quaeres peccatum illius et non invenies.<br/>
16 Dominus rex in aeternum et in saeculum saeculi:<br/>
perierunt gentes de terra illius.<br/>
17 TAU. Desiderium pauperum exaudisti, Domine;<br/>
confirmabis cor eorum, intendes aurem tuam<br/>
18 iudicare pupillo et humili,<br/>
ut non apponat ultra inducere timorem homo de terra.</p>, <p><b> </b></p>, <p><b>
</b></p>][<p></p>, <p><b>PSALMUS 11</b> (10)<br/>
1 <i>Magistro chori. David</i>.<br/>
In Domino confido, quomodo dicitis animae meae:<br/>
“ Transmigra in montem sicut passer!<br/>
2 Quoniam ecce peccatores intenderunt arcum,<br/>
paraverunt sagittas suas super nervum,<br/>
ut sagittent in obscuro rectos corde.<br/>
3 Quando fundamenta evertuntur,<br/>
iustus quid faciat? ”.<br/>
4 Dominus in templo sancto suo,<br/>
Dominus, in caelo sedes eius.<br/>
Oculi eius in pauperem respiciunt,<br/>
palpebrae eius interrogant filios hominum.<br/>
5 Dominus interrogat iustum et impium;<br/>
qui autem diligit iniquitatem, odit anima eius.<br/>
6
Pluet super peccatores carbones ignis et sulphur;<br/>
et spiritus procellarum pars calicis eorum.<br/>
7 Quoniam iustus Dominus et iustitias dilexit,<br/>
recti videbunt vultum eius.</p>, <p><b> </b></p>, <p><b>
</b></p>][<p></p>, <p><b>PSALMUS 12</b> (11)<br/>
1 <i>Magistro chori. Super octavam. PSALMUS. </i><i>David</i>.<br/>
2 Salvum me fac, Domine, quoniam defecit sanctus,<br/>
quoniam deminuti sunt fideles a filiis hominum.<br/>
3 Vana locuti sunt unusquisque ad proximum suum;<br/>
in labiis dolosis, in duplici corde locuti sunt.<br/>
4 Disperdat Dominus universa labia dolosa<br/>
et linguam magniloquam.<br/>
5 Qui dixerunt: “ Lingua nostra magnificabimur,<br/>
labia nostra a nobis sunt;<br/>
quis noster dominus est? ”.<br/>
6 “ Propter miseriam inopum et gemitum
pauperum,<br/>
nunc exsurgam, dicit Dominus;<br/>
ponam in salutari illum, quem despiciunt ”.<br/>
7 Eloquia Domini
eloquia casta,<br/>
argentum igne examinatum, separatum a terra,<br/>
purgatum septuplum.<br/>
8
Tu, Domine, servabis nos et custodies nos<br/>
a generatione hac in aeternum.<br/>
In circuitu impii ambulant,<br/>
cum exaltantur sordes inter filios hominum.</p>, <p><b> </b></p>, <p><b>
</b></p>][<p></p>, <p><b>PSALMUS 13</b> (12)<br/>
1 <i>Magistro chori. PSALMUS. David</i>.<br/>
2 Usquequo, Domine, oblivisceris me in finem?<br/>
Usquequo avertes faciem tuam a me?<br/>
3 Usquequo ponam consilia in anima mea,<br/>
dolorem in corde meo per diem?<br/>
Usquequo
exaltabitur inimicus meus super me?<br/>
4 Respice et exaudi me, Domine Deus meus.<br/>
Illumina oculos meos, ne quando obdormiam in morte,<br/>
5 ne quando dicat inimicus meus: “ Praevalui
adversus eum! ”;<br/>
neque exsultent, qui tribulant me, si motus fuero.<br/>
6 Ego autem in
misericordia tua speravi.<br/>
Exsultabit cor meum in salutari tuo;<br/>
cantabo Domino, qui bona tribuit mihi.</p>, <p><b> </b></p>, <p><b>
</b></p>][<p></p>, <p><b>PSALMUS 14</b> (13)<br/>
1 <i>Magistro chori. </i><i>David</i>.<br/>
Dixit insipiens in corde suo: “ Non est Deus ”.<br/>
Corrupti sunt et abominationes operati sunt;<br/>
non est qui faciat bonum.<br/>
2 Dominus de caelo prospexit super filios hominum,<br/>
ut videret si est intellegens aut requirens Deum.<br/>
3 Omnes declinaverunt, simul corrupti sunt;<br/>
non est qui faciat bonum, non est usque ad unum.<br/>
4 Nonne scient omnes, qui operantur iniquitatem,<br/>
qui devorant plebem meam sicut escam panis?<br/>
Dominum non invocaverunt;<br/>
5 illic trepidaverunt timore,<br/>
quoniam Deus cum generatione iusta est.<br/>
6
Vos consilium inopis confundetis,<br/>
Dominus autem spes eius est.<br/>
7 Quis dabit ex Sion
salutare Israel?<br/>
Cum
converterit Dominus captivitatem plebis suae,<br/>
exsultabit Iacob, et laetabitur Israel.</p>, <p><b> </b></p>, <p><b>
</b></p>][<p></p>, <p><b>PSALMUS 15</b> (14)<br/>
1 <i>PSALMUS. </i><i>David</i>.<br/>
Domine, quis habitabit in tabernaculo tuo?<br/>
Quis requiescet in monte sancto tuo?<br/>
2 Qui ingreditur sine macula et operatur iustitiam,<br/>
qui loquitur veritatem in corde suo,<br/>
3 qui non egit dolum in lingua sua<br/>
nec fecit proximo suo malum<br/>
et opprobrium non intulit proximo suo.<br/>
4 Ad nihilum reputatus est in conspectu eius malignus,<br/>
timentes autem Dominum glorificat.<br/>
Qui iuravit in detrimentum suum et non mutat,<br/>
5 qui pecuniam suam non dedit ad usuram<br/>
et munera super innocentem non accepit.<br/>
Qui facit haec, non movebitur in
aeternum.</p>, <p><b> </b></p>, <p><b>
</b></p>][<p></p>, <p><b>PSALMUS 16</b> (15)<br/>
1 <i>Miktam. David</i>.<br/>
Conserva me, Deus, quoniam speravi in te.<br/>
2
Dixi Domino: “ Dominus meus es tu, bonum mihi non est sine te ”.<br/>
3 In sanctos, qui sunt in terra, inclitos viros,<br/>
omnis voluntas mea in eos.<br/>
4 Multiplicantur dolores eorum, qui post deos alienos
acceleraverunt.<br/>
Non effundam libationes eorum de sanguinibus<br/>
neque assumam nomina eorum in labiis meis.<br/>
5 Dominus pars hereditatis meae et calicis mei:<br/>
tu es qui detines sortem meam.<br/>
6 Funes ceciderunt mihi in praeclaris;<br/>
insuper et hereditas mea speciosa est mihi.<br/>
7 Benedicam Dominum, qui tribuit mihi intellectum;<br/>
insuper et in noctibus erudierunt me renes mei.<br/>
8 Proponebam
Dominum in conspectu meo semper;<br/>
quoniam a dextris est mihi, non commovebor.<br/>
9 Propter hoc laetatum est cor meum,<br/>
et exsultaverunt praecordia mea;<br/>
insuper et caro mea requiescet in spe.<br/>
10 Quoniam non derelinques animam meam in inferno<br/>
nec dabis sanctum tuum videre corruptionem.<br/>
11 Notas mihi facies vias vitae,<br/>
plenitudinem laetitiae cum vultu tuo,<br/>
delectationes in dextera tua usque in finem.</p>, <p><b> </b></p>, <p><b>
</b></p>][<p></p>, <p><b>PSALMUS 17</b> (16)<br/>
1 <i>Precatio. David</i>.<br/>
Exaudi, Domine, iustitiam meam,<br/>
intende deprecationem meam.<br/>
Auribus percipe orationem meam, non in labiis dolosis.<br/>
2 De vultu tuo iudicium meum prodeat;<br/>
oculi tui videant aequitates.<br/>
3
Proba cor meum et visita nocte;<br/>
igne me examina, et non invenies in me iniquitatem.<br/>
4 Non transgreditur os
meum ad opera hominum,<br/>
propter verba labiorum tuorum custodivi me a viis violenti.<br/>
5 Retine gressus meos in semitis tuis,<br/>
ut non moveantur vestigia mea.<br/>
6 Ego ad te clamavi, quoniam exaudis me, Deus;<br/>
inclina aurem tuam mihi et exaudi verba mea.<br/>
7 Mirifica misericordias tuas,<br/>
qui salvos facis ab insurgentibus<br/>
sperantes in dextera tua.<br/>
8 Custodi me ut pupillam oculi,<br/>
sub umbra alarum tuarum protege me<br/>
9 a facie impiorum, qui me afflixerunt.<br/>
Inimici mei in furore circumdederunt me,<br/>
10 adipem suum concluserunt;<br/>
os eorum locutum est superbiam.<br/>
11 Incedentes nunc circumdederunt me,<br/>
oculos suos statuerunt prosternere in terram.<br/>
12 Aspectus eorum quasi leonis parati ad praedam<br/>
et sicut catuli leonis recubantis in abditis.<br/>
13 Exsurge, Domine, praeveni eum, supplanta eum;<br/>
eripe animam meam ab impio framea tua,<br/>
14 a mortuis manu tua, Domine,<br/>
a mortuis, quorum defecit portio vitae.<br/>
De
reconditis tuis adimpleas ventrem eorum,<br/>
saturentur filii et dimittant reliquias parvulis suis.<br/>
15 Ego autem in iustitia videbo faciem tuam;<br/>
satiabor, cum evigilavero, conspectu tuo.</p>, <p><b> </b></p>, <p><b>
</b></p>][<p></p>, <p><b>PSALMUS 18</b> (17)<br/>
1 <i>Magistro chori. David</i>, servi Domini,<br/>
qui locutus est ad Dominum verba huius cantici,<br/>
quando Dominus eum liberaverat<br/>
e potestate omnium inimicorum suorum<br/>
2 et e manu Saul. Dixit igitur:<br/>
Diligam te, Domine, fortitudo mea.<br/>
3 Domine, firmamentum meum et refugium meum et liberator meus;<br/>
Deus meus, adiutor meus, et sperabo in eum;<br/>
protector meus et cornu salutis meae et susceptor meus.<br/>
4 Laudabilem invocabo Dominum,<br/>
et ab inimicis meis salvus ero.<br/>
5 Circumdederunt me fluctus mortis,<br/>
et torrentes Belial conturbaverunt me;<br/>
6 funes inferni circumdederunt me,<br/>
praeoccupaverunt me laquei mortis.<br/>
7 In tribulatione mea invocavi Dominum<br/>
et ad Deum meum clamavi;<br/>
exaudivit de templo suo vocem meam,<br/>
et clamor meus in conspectu eius introivit in aures eius.<br/>
8 Commota est et contremuit terra;<br/>
fundamenta montium concussa sunt<br/>
et commota sunt, quoniam iratus est.<br/>
9 Ascendit fumus de naribus eius,<br/>
et ignis de ore eius devorans;<br/>
carbones succensi processerunt ab eo.<br/>
10
Inclinavit caelos et descendit,<br/>
et caligo sub pedibus eius.<br/>
11 Et ascendit super cherub et volavit,<br/>
ferebatur super pennas ventorum.<br/>
12 Et posuit tenebras latibulum suum,<br/>
in circuitu eius tabernaculum eius,<br/>
tenebrosa aqua, nubes aeris.<br/>
13 Prae fulgore in conspectu eius nubes transierunt,<br/>
grando et carbones ignis.<br/>
14 Et intonuit de caelo Dominus,<br/>
et Altissimus dedit vocem suam:<br/>
grando et carbones ignis.<br/>
15 Et misit sagittas suas et dissipavit eos,<br/>
fulgura iecit et conturbavit eos.<br/>
16 Et apparuerunt fontes aquarum,<br/>
et revelata sunt fundamenta orbis terrarum<br/>
ab increpatione tua, Domine,<br/>
ab inspiratione spiritus irae tuae.<br/>
17 Misit de summo et accepit me<br/>
et assumpsit me de aquis multis;<br/>
18 eripuit me de inimicis meis fortissimis<br/>
et ab his, qui oderunt me,<br/>
quoniam confortati sunt super me.<br/>
19 Oppugnaverunt me in die afflictionis meae,<br/>
et factus est Dominus fulcimentum meum;<br/>
20 et eduxit me in latitudinem,<br/>
salvum me fecit, quoniam voluit me.<br/>
21 Et retribuet mihi Dominus secundum iustitiam meam<br/>
et secundum puritatem manuum mearum reddet mihi,<br/>
22 quia custodivi vias Domini<br/>
nec impie recessi a Deo meo.<br/>
23 Quoniam omnia iudicia eius in conspectu meo,<br/>
et iustitias eius non reppuli a me;<br/>
24 et fui immaculatus cum eo<br/>
et observavi me ab iniquitate.<br/>
25 Et retribuit mihi Dominus secundum iustitiam meam<br/>
et secundum puritatem manuum mearum<br/>
in conspectu oculorum eius.<br/>
26 Cum sancto sanctus eris<br/>
et cum viro innocente innocens eris<br/>
27 et cum electo electus eris<br/>
et cum perverso callidus eris.<br/>
28 Quoniam tu populum humilem salvum facies<br/>
et oculos superborum humiliabis.<br/>
29 Quoniam tu accendis lucernam meam, Domine;<br/>
Deus meus illuminat tenebras meas.<br/>
30 Quoniam in te aggrediar hostium turmas<br/>
et in Deo meo transiliam murum.<br/>
31 Deus, impolluta via
eius,<br/>
eloquia Domini igne examinata;<br/>
protector est omnium sperantium in se.<br/>
32 Quoniam quis Deus praeter Dominum?<br/>
Aut quae munitio praeter Deum nostrum?<br/>
33 Deus, qui praecinxit me virtute<br/>
et posuit immaculatam viam meam;<br/>
34 qui perfecit pedes meos tamquam cervorum<br/>
et super excelsa statuit me;<br/>
35 qui docet manus meas ad proelium,<br/>
et tendunt arcum aereum brachia mea.<br/>
36
Et dedisti mihi scutum salutis tuae,<br/>
et dextera tua suscepit me,<br/>
et exauditio tua magnificavit me.<br/>
37 Dilatasti gressus meos subtus me,<br/>
et non sunt infirmata vestigia mea.<br/>
38 Persequebar inimicos meos et comprehendebam illos<br/>
et non convertebar, donec deficerent.<br/>
39 Confringebam illos, nec poterant stare,<br/>
cadebant subtus pedes meos.<br/>
40 Et praecinxisti me virtute ad bellum<br/>
et supplantasti insurgentes in me subtus me.<br/>
41 Et inimicos meos dedisti mihi dorsum<br/>
et odientes me disperdidisti.<br/>
42 Clamaverunt, nec erat qui salvos faceret,<br/>
ad Dominum, nec exaudivit eos.<br/>
43 Et comminui eos ut pulverem ante faciem venti,<br/>
ut lutum platearum contrivi eos.<br/>
44 Eripuisti me de contradictionibus populi,<br/>
constituisti me in caput gentium.<br/>
Populus, quem non cognovi, servivit mihi,<br/>
45 in auditu auris oboedivit mihi.<br/>
Filii alieni blanditi sunt mihi,<br/>
46 filii alieni inveterati sunt,<br/>
contremuerunt in abditis suis.<br/>
47 Vivit Dominus, et benedictus Adiutor meus,<br/>
et exaltetur Deus salutis meae.<br/>
48 Deus, qui das vindictas mihi<br/>
et subdis populos sub me,<br/>
liberator meus de inimicis meis iracundis;<br/>
49 et ab insurgentibus in me exaltas me,<br/>
a viro iniquo eripis me.<br/>
50 Propterea confitebor tibi in nationibus, Domine,<br/>
et nomini tuo psalmum dicam,<br/>
51 magnificans salutes regis sui<br/>
et faciens misericordiam christo suo<br/>
David et semini eius usque in saeculum.</p>, <p><b> </b></p>, <p><b>
</b></p>][<p></p>, <p><b>PSALMUS 19</b> (18)<br/>
1 <i>Magistro chori. PSALMUS. David</i>.<br/>
2 Caeli enarrant gloriam Dei,<br/>
et opera manuum eius annuntiat firmamentum.<br/>
3 Dies diei eructat verbum,<br/>
et nox nocti indicat scientiam.<br/>
4 Non sunt loquelae neque sermones,<br/>
quorum non intellegantur voces:<br/>
5 in omnem terram exivit sonus eorum,<br/>
et in fines orbis terrae verba eorum.<br/>
6
Soli posuit tabernaculum in eis,<br/>
et ipse, tamquam sponsus procedens de thalamo suo,<br/>
exsultavit ut gigas ad currendam viam.<br/>
7 A finibus caelorum egressio eius,<br/>
et occursus eius usque ad fines eorum,<br/>
nec est quod se abscondat a calore eius.<br/>
8 Lex Domini immaculata,
reficiens animam,<br/>
testimonium Domini fidele, sapientiam praestans parvulis.<br/>
9 Iustitiae Domini rectae, laetificantes corda,<br/>
praeceptum Domini lucidum, illuminans oculos.<br/>
10 Timor Domini mundus, permanens in saeculum saeculi;<br/>
iudicia Domini vera, iusta omnia simul,<br/>
11 desiderabilia super aurum et lapidem pretiosum multum,<br/>
et dulciora super mel et favum stillantem.<br/>
12 Etenim servus tuus eruditur in eis;<br/>
in custodiendis illis retributio multa.<br/>
13 Errores quis intellegit?<br/>
Ab occultis munda me<br/>
14 et a superbia custodi servum tuum, ne dominetur mei,<br/>
Tunc immaculatus ero<br/>
et emundabor a delicto maximo.<br/>
15
Sint ut complaceant eloquia oris mei,<br/>
et meditatio cordis mei in conspectu tuo.<br/>
Domine, adiutor meus et redemptor meus.</p>, <p><b> </b></p>, <p><b>
</b></p>][<p></p>, <p><b>PSALMUS 20</b> (19)<br/>
1 <i>Magistro chori. PSALMUS. David</i>.<br/>
2 Exaudiat te Dominus in die tribulationis,<br/>
protegat te nomen Dei Iacob.<br/>
3 Mittat tibi auxilium de sancto<br/>
et de Sion tueatur te.<br/>
4 Memor sit omnis sacrificii tui<br/>
et holocaustum tuum pingue habeat.<br/>
5 Tribuat tibi secundum cor tuum<br/>
et omne consilium tuum adimpleat.<br/>
6 Laetabimur in salutari tuo<br/>
et in nomine Dei nostri levabimus signa;<br/>
impleat Dominus omnes petitiones tuas.<br/>
7 Nunc cognovi quoniam salvum fecit Dominus christum suum:<br/>
exaudivit illum de caelo sancto suo,<br/>
in virtutibus salutis dexterae eius.<br/>
8 Hi in curribus, et hi in equis,<br/>
nos autem nomen Domini Dei nostri invocavimus.<br/>
9
Ipsi incurvati sunt et ceciderunt,<br/>
nos autem surreximus et erecti sumus.<br/>
10 Domine, salvum fac regem,<br/>
et exaudi nos in die, qua invocaverimus te.</p>, <p><b> </b></p>, <p><b>
</b></p>][<p></p>, <p><b>PSALMUS 21</b> (20)<br/>
1 <i>Magistro chori. </i><i>PSALMUS. David.</i><br/>
2 Domine, in virtute tua laetabitur rex<br/>
et super salutare tuum exsultabit vehementer.<br/>
3 Desiderium cordis eius tribuisti ei<br/>
et voluntatem labiorum eius non denegasti.<br/>
4 Quoniam praevenisti
eum in benedictionibus dulcedinis;<br/>
posuisti in capite eius coronam de auro purissimo.<br/>
5 Vitam petiit a te, et tribuisti ei<br/>
longitudinem dierum in saeculum et in saeculum saeculi.<br/>
6 Magna est gloria eius in salutari tuo,<br/>
magnificentiam et decorem impones super eum;<br/>
7 quoniam pones eum benedictionem in saeculum saeculi,<br/>
laetificabis eum in gaudio ante vultum tuum.<br/>
8 Quoniam rex sperat in Domino<br/>
et in misericordia Altissimi non commovebitur.<br/>
9 Inveniet manus tua omnes inimicos tuos,<br/>
dextera tua inveniet, qui te oderunt.<br/>
10 Pones eos ut clibanum ignis in tempore vultus tui:<br/>
Dominus in ira sua deglutiet eos,<br/>
et devorabit eos ignis.<br/>
11
Fructum eorum de terra perdes<br/>
et semen eorum de filiis hominum.<br/>
12 Quoniam intenderunt in te mala,<br/>
cogitaverunt consilia: nihil potuerunt.<br/>
13 Quoniam pones eos dorsum,<br/>
arcus tuos tendes in vultum eorum.<br/>
14 Exaltare, Domine, in
virtute tua;<br/>
cantabimus et psallemus virtutes tuas.</p>, <p><b> </b></p>, <p><b>
</b></p>][<p></p>, <p><b>PSALMUS 22</b> (21)<br/>
1 <i>Magistro chori. Ad modum cantici " Cerva diluculo
". </i><i>PSALMUS. David</i>.<br/>
2 Deus, Deus meus, quare me dereliquisti?<br/>
Longe a salute mea verba rugitus mei.<br/>
3 Deus meus, clamo per diem, et non exaudis,<br/>
et nocte, et non est requies mihi.<br/>
4 Tu autem sanctus es,<br/>
qui habitas in laudibus Israel.<br/>
5 In te speraverunt patres nostri,<br/>
speraverunt, et liberasti eos;<br/>
6 ad te clamaverunt et salvi facti sunt,<br/>
in te speraverunt et non sunt confusi.<br/>
7 Ego autem sum vermis et non homo,<br/>
opprobrium hominum et abiectio plebis.<br/>
8 Omnes videntes me deriserunt me;<br/>
torquentes labia moverunt caput:<br/>
9 “ Speravit in Domino: eripiat eum,<br/>
salvum faciat eum, quoniam vult eum ”.<br/>
10 Quoniam tu es qui extraxisti me de ventre,<br/>
spes mea ad ubera matris meae.<br/>
11 In te proiectus sum ex utero,<br/>
de ventre matris meae Deus meus es tu.<br/>
12 Ne longe fias a me,<br/>
quoniam tribulatio proxima est,<br/>
quoniam non est qui adiuvet.<br/>
13 Circumdederunt
me vituli multi,<br/>
tauri Basan obsederunt me.<br/>
14
Aperuerunt super me os suum<br/>
sicut leo rapiens et rugiens.<br/>
15 Sicut aqua effusus
sum,<br/>
et dissoluta sunt omnia ossa mea.<br/>
Factum est cor meum tamquam cera<br/>
liquescens in medio ventris mei.<br/>
16 Aruit tamquam testa palatum meum,<br/>
et lingua mea adhaesit faucibus meis,<br/>
et in pulverem mortis deduxisti me.<br/>
17 Quoniam circumdederunt me canes multi,<br/>
concilium malignantium obsedit me.<br/>
Foderunt manus meas et pedes meos,<br/>
18 et dinumeravi omnia ossa mea.<br/>
Ipsi vero consideraverunt et inspexerunt me;<br/>
19 diviserunt sibi vestimenta mea<br/>
et super vestem meam miserunt sortem.<br/>
20 Tu autem, Domine, ne elongaveris;<br/>
fortitudo mea, ad adiuvandum me festina.<br/>
21 Erue a framea animam meam<br/>
et de manu canis unicam meam.<br/>
22 Salva me ex ore leonis<br/>
et a cornibus unicornium humilitatem meam.<br/>
23 Narrabo nomen tuum fratribus meis,<br/>
in medio ecclesiae laudabo te.<br/>
24 Qui timetis Dominum, laudate eum;<br/>
universum semen Iacob, glorificate eum.<br/>
Metuat eum omne semen Israel,<br/>
25 quoniam non sprevit neque despexit afflictionem pauperis<br/>
nec avertit faciem suam ab eo<br/>
et, cum clamaret ad eum, exaudivit.<br/>
26 Apud te laus mea in ecclesia magna; vota mea reddam in
conspectu timentium eum.<br/>
27 Edent pauperes et saturabuntur;<br/>
et laudabunt Dominum, qui requirunt eum:<br/>
“ Vivant corda eorum in saeculum saeculi! ”.<br/>
28 Reminiscentur et convertentur ad Dominum<br/>
universi fines terrae,<br/>
et adorabunt in conspectu eius<br/>
universae familiae gentium.<br/>
29 Quoniam Domini est regnum,<br/>
et ipse dominabitur gentium.<br/>
30 Ipsum solum adorabunt omnes, qui dormiunt in terra;<br/>
in conspectu eius procident omnes, qui descendunt in pulverem.<br/>
Anima autem mea illi vivet,<br/>
31 et semen meum serviet ipsi.<br/>
Narrabitur de Domino generationi venturae;<br/>
32 et annuntiabunt iustitiam eius<br/>
populo, qui nascetur: “ Haec fecit Dominus! ”.</p>, <p><b> </b></p>, <p><b>
</b></p>][<p></p>, <p><b>PSALMUS 23</b> (22)<br/>
1 <i>PSALMUS. David</i>.<br/>
Dominus pascit me, et nihil mihi deerit:<br/>
2 in pascuis virentibus me collocavit,<br/>
super aquas quietis eduxit me,<br/>
3 animam meam refecit.<br/>
Deduxit me super semitas iustitiae propter nomen suum.<br/>
4 Nam et si ambulavero in valle umbrae mortis,<br/>
non timebo mala, quoniam tu mecum es.<br/>
Virga tua et baculus tuus,<br/>
ipsa me consolata sunt.<br/>
5 Parasti in conspectu meo mensam<br/>
adversus eos, qui tribulant me;<br/>
impinguasti in oleo caput meum,<br/>
et calix meus redundat.<br/>
6 Etenim benignitas et misericordia subsequentur me<br/>
omnibus diebus vitae meae,<br/>
et inhabitabo in domo Domini<br/>
in longitudinem dierum.</p>, <p><b> </b></p>, <p><b>
</b></p>][<p></p>, <p><b>PSALMUS 24</b> (23)<br/>
1 <i>David. PSALMUS</i>.<br/>
Domini est terra, et plenitudo eius,<br/>
orbis terrarum, et qui habitant in eo.<br/>
2 Quia ipse super maria fundavit eum<br/>
et super flumina firmavit eum. -<br/>
3 Quis ascendet in montem Domini,<br/>
aut quis stabit in loco sancto eius?<br/>
4 Innocens manibus et
mundo corde,<br/>
qui non levavit ad vana animam suam<br/>
nec iuravit in dolum.<br/>
5 Hic accipiet benedictionem a Domino<br/>
et iustificationem a Deo salutari suo.<br/>
6 Haec est generatio quaerentium eum,<br/>
quaerentium faciem Dei Iacob.<br/>
7 Attollite, portae, capita vestra,<br/>
et elevamini, portae aeternales,<br/>
et introibit rex gloriae.<br/>
8
Quis est iste rex gloriae?<br/>
Dominus fortis et potens,<br/>
Dominus potens in proelio.<br/>
9 Attollite, portae, capita vestra,<br/>
et elevamini, portae aeternales,<br/>
et introibit rex gloriae.<br/>
10 Quis est iste rex gloriae?<br/>
Dominus virtutum ipse est rex gloriae.</p>, <p><b> </b></p>, <p><b>
</b></p>][<p></p>, <p><b>PSALMUS
25</b>
(24)<br/>
1 <i>David</i>.<br/>
ALEPH. Ad te, Domine, levavi animam meam,<br/>
2 BETH. Deus meus, in te confido; non erubescam.<br/>
Neque exsultent super me inimici mei,<br/>
3 GHIMEL. etenim universi, qui sustinent te, non confundentur.<br/>
Confundantur infideliter agentes propter vanitatem.<br/>
4 DALETH. Vias tuas, Domine,
demonstra mihi<br/>
et semitas tuas edoce me.<br/>
5
HE. Dirige
me in veritate tua et doce me,<br/>
quia tu es Deus salutis meae,<br/>
VAU. et te sustinui tota die.<br/>
6 ZAIN. Reminiscere
miserationum tuarum, Domine,<br/>
et misericordiarum tuarum, quoniam a saeculo sunt.<br/>
7
HETH. Peccata iuventutis meae et delicta
mea ne memineris;<br/>
secundum misericordiam tuam memento mei tu,<br/>
propter bonitatem tuam, Domine.<br/>
8 TETH. Dulcis et rectus Dominus,<br/>
propter hoc peccatores viam docebit;<br/>
9 IOD. diriget mansuetos in iudicio,<br/>
docebit mites vias suas.<br/>
10 CAPH. Universae viae Domini misericordia et veritas<br/>
custodientibus testamentum eius et testimonia eius.<br/>
11
LAMED. Propter nomen tuum, Domine,<br/>
propitiaberis peccato meo: multum est enim.<br/>
12 MEM. Quis est homo, qui timet Dominum?<br/>
Docebit eum viam, quam eligat.<br/>
13 NUN. Anima eius in bonis demorabitur,<br/>
et semen eius hereditabit terram.<br/>
14 SAMECH. Familiariter aget Dominus cum timentibus eum,<br/>
ut testamentum suum manifestet illis.<br/>
15 AIN. Oculi mei semper ad Dominum,<br/>
quoniam ipse evellet de laqueo pedes meos.<br/>
16 PHE. Respice in me et miserere mei,<br/>
quia unicus et pauper sum ego.<br/>
17 SADE. Dilata angustias cordis mei<br/>
et de necessitatibus meis erue me.<br/>
18 Vide humilitatem meam et laborem meum<br/>
et dimitte universa delicta mea.<br/>
19 RES. Respice inimicos
meos, quoniam multiplicati sunt<br/>
et odio crudeli oderunt me.<br/>
20 SIN. Custodi animam meam et erue me;<br/>
non erubescam, quoniam speravi in te.<br/>
21 TAU. Innocentia et aequitas custodiant me,<br/>
quia sustinui te.<br/>
22 PHE. Libera, Deus, Israel<br/>
ex omnibus tribulationibus suis.</p>, <p><b> </b></p>, <p><b>
</b></p>][<p></p>, <p><b>PSALMUS 26</b> (25)<br/>
1 <i>David</i>.<br/>
Iudica me, Domine, quoniam ego in innocentia mea ingressus sum<br/>
et in Domino sperans non infirmabor.<br/>
2 Proba me, Domine, et tenta me;<br/>
ure renes meos et cor meum. —<br/>
3 Quoniam misericordia tua ante oculos meos est,<br/>
et ambulavi in veritate tua.<br/>
4 Non sedi cum viris vanitatis<br/>
et cum occulte agentibus non introibo.<br/>
5 Odivi ecclesiam malignantium<br/>
et cum impiis non sedebo.<br/>
6 Lavabo in innocentia manus meas<br/>
et circumdabo altare tuum, Domine,<br/>
7 ut auditas faciam voces laudis<br/>
et enarrem universa mirabilia tua.<br/>
8
Domine, dilexi habitaculum domus tuae<br/>
et locum habitationis gloriae tuae.<br/>
9 Ne colligas cum impiis animam meam<br/>
et cum viris sanguinum vitam meam,<br/>
10 in quorum manibus iniquitates sunt,<br/>
dextera eorum repleta est muneribus.<br/>
11 Ego autem in innocentia mea ingressus sum;<br/>
redime me et miserere mei.<br/>
12 Pes meus stetit in directo,<br/>
in ecclesiis benedicam Domino.</p>, <p><b> </b></p>, <p><b>
</b></p>][<p></p>, <p><b>PSALMUS 27</b> (26)<br/>
1 <i>David</i>.<br/>
Dominus illuminatio mea et salus mea; quem timebo?<br/>
Dominus protector vitae meae; a quo trepidabo?<br/>
2 Dum appropiant super me nocentes,<br/>
ut edant carnes meas;<br/>
qui tribulant me et inimici mei,<br/>
ipsi infirmati sunt et ceciderunt.<br/>
3 Si consistant adversum me castra,<br/>
non timebit cor meum;<br/>
si exsurgat adversum me proelium, in hoc ego sperabo.<br/>
4 Unum petii a Domino, hoc requiram:<br/>
ut inhabitem in domo Domini<br/>
omnibus diebus vitae meae,<br/>
ut videam voluptatem Domini<br/>
et visitem templum eius.<br/>
5 Quoniam occultabit me
in tentorio suo<br/>
in die malorum.<br/>
Abscondet me in abscondito tabernaculi sui,<br/>
in petra exaltabit me.<br/>
6 Et nunc exaltatur caput meum<br/>
super inimicos meos in circuitu meo.<br/>
Immolabo in tabernaculo eius hostias vociferationis,<br/>
cantabo et psalmum dicam Domino.<br/>
7 Exaudi, Domine, vocem meam, qua clamavi;<br/>
miserere mei et exaudi me.<br/>
8 De te dixit cor meum: “ Exquirite faciem meam! ”.<br/>
Faciem
tuam, Domine, exquiram.<br/>
9 Ne avertas faciem tuam
a me,<br/>
ne declines in ira a servo tuo.<br/>
Adiutor meus
es tu, ne me reicias<br/>
neque derelinquas me, Deus salutis meae.<br/>
10 Quoniam pater meus et mater mea dereliquerunt me,<br/>
Dominus autem assumpsit me.<br/>
11 Ostende mihi, Domine,
viam tuam<br/>
et dirige me in semitam rectam propter inimicos meos.<br/>
12 Ne tradideris me in animam tribulantium me,<br/>
quoniam insurrexerunt in me testes iniqui,<br/>
et qui violentiam spirant.<br/>
13 Credo videre bona Domini in terra viventium.<br/>
14
Exspecta Dominum, viriliter age,<br/>
et confortetur cor tuum, et sustine Dominum.</p>, <p><b> </b></p>, <p><b>
</b></p>][<p></p>, <p><b>PSALMUS 28</b> (27)<br/>
1 <i>David</i>.<br/>
Ad te, Domine, clamabo;<br/>
Deus meus, ne sileas a me.<br/>
Ne quando taceas a me,<br/>
et assimilabor descendentibus in lacum.<br/>
2
Exaudi vocem deprecationis meae, dum clamo ad te,<br/>
dum extollo manus meas ad templum sanctum tuum.<br/>
3 Ne simul trahas me cum peccatoribus<br/>
et cum operantibus iniquitatem.<br/>
Qui loquuntur pacem cum proximo suo,<br/>
mala autem in cordibus eorum.<br/>
4 Da illis secundum opera eorum<br/>
et secundum nequitiam adinventionum ipsorum.<br/>
Secundum opus manuum eorum tribue illis,<br/>
redde retributionem eorum ipsis.<br/>
5 Quoniam non intellexerunt opera Domini<br/>
et opus manuum eius,<br/>
destruet illos et non aedificabit eos.<br/>
6 Benedictus Dominus,<br/>
quoniam exaudivit vocem deprecationis meae;<br/>
7 Dominus adiutor meus et protector meus,<br/>
in ipso speravit cor meum, et adiutus sum,<br/>
et exsultavit cor meum,<br/>
et in cantico meo confitebor ei.<br/>
8 Dominus fortitudo plebi suae,<br/>
et refugium salvationum christi sui est.<br/>
9 Salvum fac populum tuum et benedic hereditati tuae<br/>
et pasce eos et extolle illos usque in aeternum.</p>, <p><b> </b></p>, <p><b>
</b></p>][<p></p>, <p><b>PSALMUS 29</b> (28)<br/>
1 <i>PSALMUS. David</i>.<br/>
Afferte Domino, filii Dei,<br/>
afferte Domino gloriam et potentiam,<br/>
2 afferte Domino gloriam nominis eius,<br/>
adorate Dominum in splendore sancto.<br/>
3
Vox Domini super aquas;<br/>
Deus maiestatis intonuit,<br/>
Dominus super aquas multas.<br/>
4 Vox Domini in virtute,<br/>
vox Domini in magnificentia.<br/>
5 Vox Domini confringentis cedros;<br/>
et confringet Dominus cedros Libani.<br/>
6 Et saltare faciet, tamquam vitulum, Libanum,<br/>
et Sarion, quemadmodum filium unicornium. -<br/>
7 Vox Domini intercidentis flammam ignis,<br/>
8 vox Domini concutientis desertum,<br/>
et concutiet Dominus desertum Cades.<br/>
9 Vox Domini properantis partum cervarum,<br/>
et denudabit condensa;<br/>
et in templo eius omnes dicent gloriam.<br/>
10 Dominus super diluvium habitat,<br/>
et sedebit Dominus rex in aeternum.<br/>
11 Dominus virtutem populo suo dabit,<br/>
Dominus benedicet populo suo in pace.</p>, <p><b> </b></p>, <p><b>
</b></p>][<p></p>, <p><b>PSALMUS 30</b> (29)<br/>
1 <i>PSALMUS. Canticum festi Dedicationis Templi. David</i>.<br/>
2 Exaltabo te, Domine, quoniam extraxisti me<br/>
nec delectasti inimicos meos super me.<br/>
3
Domine Deus meus, clamavi ad te, et sanasti me.<br/>
4 Domine, eduxisti ab
inferno animam meam,<br/>
vivificasti me, ut non descenderem in lacum.<br/>
5 Psallite Domino, sancti eius,<br/>
et confitemini memoriae sanctitatis eius,<br/>
6 quoniam ad momentum indignatio eius,<br/>
et per vitam voluntas eius.<br/>
Ad
vesperum demoratur fletus,<br/>
ad matutinum laetitia.<br/>
7 Ego autem dixi in securitate mea:<br/>
“ Non movebor in
aeternum ”.<br/>
8 Domine, in voluntate tua<br/>
praestitisti decori meo virtutem;<br/>
avertisti faciem tuam a me,<br/>
et factus sum conturbatus.<br/>
9 Ad te, Domine,
clamabam<br/>
et ad Deum meum deprecabar.<br/>
10 Quae utilitas in sanguine meo,<br/>
dum descendo in corruptionem?<br/>
Numquid
confitebitur tibi pulvis<br/>
aut annuntiabit veritatem tuam?<br/>
11 Audivit Dominus et misertus est mei,<br/>
Dominus factus est adiutor meus.<br/>
12 Convertisti planctum meum in choros mihi,<br/>
conscidisti saccum meum et accinxisti me laetitia,<br/>
13 ut cantet tibi gloria mea et non taceat.<br/>
Domine Deus meus, in aeternum confitebor tibi.</p>, <p><b> </b></p>, <p><b>
</b></p>][<p></p>, <p><b>PSALMUS 31</b> (30)<br/>
1 <i>Magistro chori. </i><i>PSALMUS. </i><i>David</i>.<br/>
2 In te, Domine, speravi, non confundar in aeternum;<br/>
in iustitia tua libera me.<br/>
3 Inclina ad me aurem tuam,<br/>
accelera, ut eruas me.<br/>
Esto mihi in rupem praesidii<br/>
et in domum munitam, ut salvum me facias.<br/>
4
Quoniam fortitudo mea et refugium meum es tu<br/>
et propter nomen tuum deduces me et pasces me.<br/>
5 Educes me de laqueo, quem absconderunt mihi,<br/>
quoniam tu es fortitudo mea.<br/>
6 In manus tuas commendo
spiritum meum;<br/>
redemisti me, Domine, Deus veritatis.<br/>
7 Odisti observantes vanitates supervacuas,<br/>
ego autem in Domino speravi.<br/>
8 Exsultabo et laetabor in misericordia tua,<br/>
quoniam respexisti humilitatem meam;<br/>
agnovisti necessitates animae meae<br/>
9 nec conclusisti me in manibus inimici;<br/>
statuisti in loco spatioso pedes meos.<br/>
10 Miserere mei, Domine, quoniam tribulor;<br/>
conturbatus est in maerore oculus meus,<br/>
anima mea et venter meus.<br/>
11 Quoniam defecit in dolore vita mea,<br/>
et anni mei in gemitibus;<br/>
infirmata est in paupertate virtus mea,<br/>
et ossa mea contabuerunt.<br/>
12
Apud omnes inimicos meos factus sum opprobrium<br/>
et vicinis meis valde et timor notis meis:<br/>
qui videbant me foras, fugiebant a me.<br/>
13
Oblivioni a corde datus sum tamquam mortuus;<br/>
factus sum tamquam vas perditum.<br/>
14 Quoniam audivi vituperationem multorum: horror in circuitu;<br/>
in eo dum convenirent simul adversum me,<br/>
auferre animam meam consiliati sunt.<br/>
15 Ego autem in te speravi, Domine;<br/>
dixi: “ Deus meus es tu,<br/>
16 in manibus tuis sortes meae ”.<br/>
Eripe me de manu inimicorum meorum<br/>
et a persequentibus me;<br/>
17 illustra faciem tuam super servum tuum,<br/>
salvum me fac in misericordia tua.<br/>
18 Domine, non confundar, quoniam invocavi te;<br/>
erubescant impii et obmutescant in inferno.<br/>
19 Muta fiant labia dolosa,<br/>
quae loquuntur adversus iustum proterva<br/>
in superbia et in abusione.<br/>
20 Quam magna multitudo dulcedinis tuae, Domine,<br/>
quam abscondisti timentibus te.<br/>
Perfecisti eis, qui sperant in te,<br/>
in conspectu filiorum hominum.<br/>
21 Abscondes eos in abscondito faciei tuae<br/>
a conturbatione hominum;<br/>
proteges eos in tabernaculo<br/>
a contradictione linguarum.<br/>
22 Benedictus Dominus,<br/>
quoniam mirificavit misericordiam suam mihi in civitate munita.<br/>
23 Ego autem dixi in trepidatione mea:<br/>
“ Praecisus sum a conspectu oculorum tuorum ”.<br/>
Verumtamen exaudisti vocem orationis meae,<br/>
dum clamarem ad te.<br/>
24 Diligite Dominum, omnes sancti eius:<br/>
fideles conservat Dominus<br/>
et retribuit abundanter facientibus superbiam.<br/>
25 Viriliter agite, et confortetur cor vestrum,<br/>
omnes, qui speratis in Domino.</p>, <p><b> </b></p>, <p><b>
</b></p>][<p></p>, <p><b>PSALMUS 32</b> (31)<br/>
1 <i>David. Maskil</i>.<br/>
Beatus, cui
remissa est iniquitas,<br/>
et obtectum est peccatum.<br/>
2 Beatus vir, cui non imputavit Dominus delictum,<br/>
nec est in spiritu eius dolus.<br/>
3 Quoniam tacui, inveteraverunt ossa mea,<br/>
dum rugirem tota die.<br/>
4 Quoniam die ac nocte gravata est super me manus tua,<br/>
immutatus est vigor meus in ardoribus aestatis.<br/>
5 Peccatum meum cognitum tibi feci<br/>
et delictum meum non abscondi.<br/>
Dixi: “ Confitebor
adversum me iniquitatem meam Domino ”.<br/>
Et tu remisisti impietatem peccati
mei.<br/>
6 Propter hoc orabit ad te omnis sanctus in tempore opportuno.<br/>
Et in diluvio aquarum multarum<br/>
ad eum non approximabunt.<br/>
7
Tu es refugium meum, a tribulatione conservabis me;<br/>
exsultationibus salutis circumdabis me.<br/>
8 Intellectum tibi dabo et instruam te in via, qua gradieris;<br/>
firmabo super te oculos meos.<br/>
9 Nolite fieri sicut equus et mulus,<br/>
quibus non est intellectus;<br/>
in camo et freno si accedis ad constringendum,<br/>
non approximant ad te.<br/>
10 Multi dolores impii,<br/>
sperantem autem in Domino misericordia circumdabit.<br/>
11 Laetamini in Domino et exsultate, iusti;<br/>
et gloriamini, omnes recti corde.</p>, <p><b> </b></p>, <p><b>
</b></p>][<p></p>, <p><b>PSALMUS 33</b> (32)<br/>
1 Exsultate, iusti, in Domino;<br/>
rectos decet collaudatio.<br/>
2 Confitemini Domino in cithara,<br/>
in psalterio decem chordarum psallite illi.<br/>
3 Cantate ei canticum novum,<br/>
bene psallite ei in vociferatione,<br/>
4 quia rectum est verbum Domini,<br/>
et omnia opera eius in fide.<br/>
5 Diligit iustitiam et iudicium;<br/>
misericordia Domini plena est terra.<br/>
6 Verbo Domini caeli facti sunt,<br/>
et spiritu oris eius omnis virtus eorum.<br/>
7 Congregans sicut in utre aquas maris,<br/>
ponens in thesauris abyssos.<br/>
8
Timeat Dominum omnis terra,<br/>
a facie autem eius formident omnes inhabitantes orbem.<br/>
9 Quoniam ipse dixit, et facta sunt,<br/>
ipse mandavit, et creata sunt.<br/>
10 Dominus dissipat consilia gentium,<br/>
irritas facit cogitationes populorum.<br/>
11 Consilium autem Domini in aeternum manet,<br/>
cogitationes cordis eius in generatione et generationem.<br/>
12 Beata gens, cui Dominus est Deus,<br/>
populus, quem elegit in hereditatem sibi.<br/>
13 De caelo respexit Dominus,<br/>
vidit omnes filios hominum.<br/>
14 De loco habitaculi sui respexit<br/>
super omnes, qui habitant terram,<br/>
15 qui finxit singillatim corda eorum,<br/>
qui intellegit omnia opera eorum.<br/>
16 Non salvatur rex per
multam virtutem,<br/>
et gigas non liberabitur in multitudine virtutis suae.<br/>
17 Fallax equus ad salutem,<br/>
in abundantia autem virtutis suae non salvabit.<br/>
18 Ecce oculi Domini super metuentes eum,<br/>
in eos, qui sperant super misericordia eius,<br/>
19 ut eruat a morte animas eorum<br/>
et alat eos in fame.<br/>
20 Anima nostra sustinet Dominum,<br/>
quoniam adiutor et protector noster est;<br/>
21 quia in eo laetabitur cor nostrum,<br/>
et in nomine sancto eius speravimus.<br/>
22 Fiat misericordia tua, Domine, super nos,<br/>
quemadmodum speravimus in te.</p>, <p><b> </b></p>, <p><b>
</b></p>][<p></p>, <p><b>PSALMUS 34</b> (33)<br/>
1 <i>David</i>, quando se mente alienatum simulavit<br/>
coram Abimelech et, ab illo dimissus, abiit.<br/>
2 ALEPH. Benedicam Dominum in omni tempore,<br/>
semper laus eius in ore meo.<br/>
3
BETH. In Domino gloriabitur anima mea,<br/>
audiant mansueti et laetentur.<br/>
4 GHIMEL. Magnificate Dominum mecum,<br/>
et exaltemus nomen eius in idipsum.<br/>
5 DALETH. Exquisivi Dominum, et
exaudivit me<br/>
et ex omnibus terroribus meis eripuit me.<br/>
6
HE. Respicite
ad eum, et illuminamini,<br/>
et facies vestrae non confundentur.<br/>
7 ZAIN. Iste pauper clamavit, et Dominus exaudivit eum<br/>
et de omnibus tribulationibus eius salvavit eum.<br/>
8
HETH. Vallabit
angelus Domini in circuitu timentes eum<br/>
et eripiet eos.<br/>
9 TETH. Gustate et videte quoniam suavis est Dominus;<br/>
beatus vir, qui sperat in eo.<br/>
10 IOD. Timete Dominum, sancti eius,<br/>
quoniam non est inopia timentibus eum.<br/>
11 CAPH. Divites eguerunt et esurierunt,<br/>
inquirentes autem Dominum non deficient omni bono.<br/>
12
LAMED. Venite, filii, audite me:<br/>
timorem Domini docebo vos.<br/>
13 MEM. Quis est homo, qui vult vitam,<br/>
diligit dies, ut videat bonum? -<br/>
14 NUN. Prohibe linguam tuam a malo,<br/>
et labia tua, ne loquantur dolum.<br/>
15
SAMECH. Diverte a malo et fac bonum,<br/>
inquire pacem et persequere eam.<br/>
16 AIN. Oculi Domini super iustos,<br/>
et aures eius in clamorem eorum.<br/>
17 PHE. Vultus autem
Domini super facientes mala,<br/>
ut perdat de terra memoriam eorum.<br/>
18 SADE. Clamaverunt, et Dominus exaudivit<br/>
et ex omnibus tribulationibus eorum liberavit eos.<br/>
19 COPH. Iuxta est Dominus iis, qui contrito sunt corde,<br/>
et confractos spiritu salvabit.<br/>
20 RES. Multae tribulationes iustorum,<br/>
et de omnibus his liberabit eos Dominus.<br/>
21 SIN. Custodit omnia
ossa eorum,<br/>
unum ex his non conteretur.<br/>
22 TAU. Interficiet peccatorem malitia;<br/>
et, qui oderunt iustum, punientur.<br/>
23 PHE. Redimet Dominus animas servorum suorum;<br/>
et non punientur omnes, qui sperant in eo.</p>, <p><b> </b></p>, <p><b>
</b></p>][<p></p>, <p><b>PSALMUS 35</b> (34)<br/>
1 <i>David</i>.<br/>
Iudica, Domine, iudicantes me;<br/>
impugna impugnantes me.<br/>
2 Apprehende clipeum et scutum<br/>
et exsurge in adiutorium mihi.<br/>
3 Effunde frameam et securim<br/>
adversus eos, qui persequuntur me.<br/>
Dic animae meae: “ Salus tua ego sum ”.<br/>
4 Confundantur et revereantur<br/>
quaerentes animam meam;<br/>
avertantur retrorsum et confundantur<br/>
cogitantes mihi mala.<br/>
5 Fiant tamquam pulvis ante ventum,<br/>
et angelus Domini impellens eos;<br/>
6 fiat via illorum tenebrae et lubricum,<br/>
et angelus Domini persequens eos.<br/>
7 Quoniam gratis absconderunt mihi laqueum suum,<br/>
gratis foderunt foveam animae meae.<br/>
8 Veniat illi calamitas, quam ignorat,<br/>
et captio, quam abscondit, apprehendat eum,<br/>
et in eandem calamitatem ipse cadat.<br/>
9 Anima autem mea exsultabit in Domino<br/>
et delectabitur super salutari suo.<br/>
10 Omnia ossa mea dicent:<br/>
“ Domine, quis similis tibi?<br/>
Eripiens
inopem de manu fortiorum eius,<br/>
egenum et pauperem a diripientibus eum ”.<br/>
11 Surgentes testes iniqui,<br/>
quae ignorabam, interrogabant me;<br/>
12 retribuebant mihi mala pro bonis,<br/>
desolatio est animae meae.<br/>
13 Ego autem, cum infirmarentur,<br/>
induebar cilicio,<br/>
humiliabam in ieiunio animam meam;<br/>
et oratio mea in sinu meo convertebatur.<br/>
14 Quasi pro
proximo et quasi pro fratre meo ambulabam,<br/>
quasi lugens matrem contristatus incurvabar.<br/>
15 Cum autem vacillarem, laetati sunt et convenerunt;<br/>
convenerunt contra me percutientes, et ignoravi.<br/>
16 Diripuerunt et non desistebant;<br/>
tentaverunt me, subsannaverunt me subsannatione,<br/>
frenduerunt super me dentibus suis.<br/>
17 Domine, quamdiu aspicies?<br/>
Restitue animam meam a malignitate eorum,<br/>
a leonibus unicam meam.<br/>
18 Confitebor tibi in ecclesia magna,<br/>
in populo multo laudabo te.<br/>
19
Non supergaudeant mihi inimici mei mendaces,<br/>
qui oderunt me gratis et annuunt oculis.<br/>
20 Etenim non pacifice loquebantur<br/>
et contra mansuetos terrae dolos cogitabant.<br/>
21 Et dilataverunt super me os suum;<br/>
dixerunt: “ Euge, euge, viderunt oculi nostri ”. -<br/>
22 Vidisti, Domine, ne sileas;<br/>
Domine, ne discedas a me.<br/>
23 Exsurge et evigila ad iudicium meum,<br/>
Deus meus et Dominus meus, ad causam meam.<br/>
24 Iudica me secundum iustitiam tuam, Domine Deus meus,<br/>
et non supergaudeant mihi.<br/>
25 Non dicant in cordibus suis:<br/>
“ Euge animae nostrae ”;<br/>
nec dicant: “ Devoravimus eum ”.<br/>
26 Erubescant et revereantur simul, qui gratulantur malis
meis;<br/>
induantur confusione et reverentia, qui magna loquuntur super me<br/>
27 Exsultent et laetentur, qui volunt iustitiam meam,<br/>
et dicant semper: “ Magnificetur Dominus,<br/>
qui vult pacem servi sui ”.<br/>
28 Et lingua mea meditabitur iustitiam tuam,<br/>
tota die laudem tuam.</p>, <p><b> </b></p>, <p><b>
</b></p>][<p></p>, <p><b>PSALMUS 36</b> (35)<br/>
1 <i>Magistro chori. David, servi Domini</i>.<br/>
2 Susurrat iniquitas ad impium in medio cordis eius;<br/>
non est timor Dei ante oculos eius.<br/>
3 Quoniam blanditur ipsi in conspectu eius,<br/>
ut non inveniat iniquitatem suam et oderit.<br/>
4 Verba oris eius iniquitas et dolus,<br/>
desiit intellegere, ut bene ageret.<br/>
5 Iniquitatem meditatus est in cubili suo,<br/>
astitit omni viae non bonae,<br/>
malitiam autem non odivit.<br/>
6 Domine, in caelo misericordia tua,<br/>
et veritas tua usque ad nubes;<br/>
7 iustitia tua sicut montes Dei,<br/>
iudicia tua abyssus multa:<br/>
homines et iumenta salvabis, Domine.<br/>
8 Quam pretiosa misericordia tua, Deus!<br/>
Filii autem hominum in tegmine alarum tuarum sperabunt;<br/>
9 inebriabuntur ab ubertate domus tuae,<br/>
et torrente voluptatis tuae potabis eos.<br/>
10
Quoniam apud te est fons vitae,<br/>
et in lumine tuo videbimus lumen.<br/>
11 Praetende misericordiam tuam scientibus te<br/>
et iustitiam tuam his, qui recto sunt corde.<br/>
12 Non veniat mihi pes superbiae,<br/>
et manus peccatoris non moveat me.<br/>
13 Ibi ceciderunt, qui operantur iniquitatem,<br/>
expulsi sunt nec potuerunt stare.</p>, <p><b> </b></p>, <p><b>
</b></p>][<p></p>, <p><b>PSALMUS
37</b>
(36)<br/>
1 <i>David</i>.<br/>
ALEPH. Noli aemulari in malignantibus<br/>
neque zelaveris facientes iniquitatem,<br/>
2 quoniam tamquam fenum velociter arescent<br/>
et quemadmodum herba virens decident.<br/>
3 BETH. Spera in Domino et fac bonitatem,<br/>
et inhabitabis terram et pasceris in fide.<br/>
4 Delectare in Domino,<br/>
et dabit tibi petitiones cordis tui.<br/>
5 GHIMEL. Committe Domino viam tuam et spera in eo,<br/>
et ipse faciet;<br/>
6 et educet quasi lumen iustitiam tuam<br/>
et iudicium tuum tamquam meridiem.<br/>
7 DALETH. Quiesce in
Domino et exspecta eum;<br/>
noli aemulari in eo, qui prosperatur in via sua,<br/>
in homine, qui molitur insidias.<br/>
8
HE. Desine ab ira et derelinque furorem,<br/>
noli aemulari, quod vertit ad malum,<br/>
9 quoniam qui malignantur, exterminabuntur,<br/>
sustinentes autem Dominum ipsi hereditabunt terram.<br/>
10
VAU. Et adhuc pusillum et non erit peccator,<br/>
et quaeres locum eius et non invenies.<br/>
11 Mansueti autem hereditabunt terram<br/>
et delectabuntur in multitudine pacis.<br/>
12 ZAIN. Insidiabitur peccator iusto<br/>
et stridebit super eum dentibus suis.<br/>
13 Dominus autem irridebit eum,<br/>
quoniam prospicit quod veniet dies eius.<br/>
14
HETH. Gladium
evaginaverunt peccatores,<br/>
intenderunt arcum suum,<br/>
ut deiciant pauperem et inopem,<br/>
ut trucident recte ambulantes in via.<br/>
15 Gladius eorum intrabit in corda ipsorum,<br/>
et arcus eorum confringetur.<br/>
16 TETH. Melius est modicum iusto<br/>
super divitias peccatorum multas,<br/>
17 quoniam brachia peccatorum conterentur,<br/>
confirmat autem iustos Dominus.<br/>
18
IOD. Novit Dominus dies immaculatorum,<br/>
et hereditas eorum in aeternum erit.<br/>
19 Non confundentur in tempore malo<br/>
et in diebus famis saturabuntur.<br/>
20 CAPH. Quia peccatores peribunt,<br/>
inimici vero Domini ut decor camporum deficient,<br/>
quemadmodum fumus deficient.<br/>
21
LAMED. Mutuatur
peccator et non solvet,<br/>
iustus autem miseretur et tribuet.<br/>
22
Quia benedicti eius hereditabunt terram,<br/>
maledicti autem eius exterminabuntur.<br/>
23 MEM. A Domino gressus hominis confirmantur,<br/>
et viam eius volet.<br/>
24 Cum ceciderit, non collidetur,<br/>
quia Dominus sustentat manum eius.<br/>
25 NUN. Iunior fui et senui<br/>
et non vidi iustum derelictum<br/>
nec semen eius quaerens panem.<br/>
26 Tota die miseretur et commodat,<br/>
et semen illius in benedictione erit.<br/>
27 SAMECH. Declina a malo et fac bonum,<br/>
et inhabitabis in saeculum saeculi,<br/>
28 quia Dominus amat iudicium<br/>
et non derelinquet sanctos suos.<br/>
AIN. Iniusti in aeternum disperibunt,<br/>
et semen impiorum exterminabitur.<br/>
29 Iusti autem hereditabunt terram<br/>
et inhabitabunt in saeculum saeculi super eam.<br/>
30 PHE. Os iusti meditabitur sapientiam,<br/>
et lingua eius loquetur iudicium;<br/>
31 lex Dei eius in corde ipsius,<br/>
et non vacillabunt gressus eius.<br/>
32 SADE. Considerat peccator iustum<br/>
et quaerit mortificare eum;<br/>
33 Dominus autem non derelinquet eum in manibus eius<br/>
nec damnabit eum, cum iudicabitur illi.<br/>
34 COPH. Exspecta Dominum et custodi viam eius,<br/>
et exaltabit te, ut hereditate capias terram;<br/>
cum exterminabuntur peccatores, videbis.<br/>
35 RES. Vidi impium superexaltatum<br/>
et elevatum sicut cedrum virentem;<br/>
36 et transivi, et ecce non erat,<br/>
et quaesivi eum, et non est inventus.<br/>
37 SIN. Observa innocentiam et vide aequitatem,<br/>
quoniam est posteritas homini pacifico.<br/>
38 Iniusti autem disperibunt simul,<br/>
posteritas impiorum exterminabitur.<br/>
39 TAU. Salus autem iustorum a Domino,<br/>
et protector eorum in tempore tribulationis.<br/>
40 Et adiuvabit eos Dominus et liberabit eos<br/>
et eruet eos a peccatoribus et salvabit eos,<br/>
quia speraverunt in eo.</p>, <p><b> </b></p>, <p><b>
</b></p>][<p></p>, <p><b>PSALMUS 38</b> (37)<br/>
1 <i>PSALMUS. </i><i>David. Ad commemorandum</i>.<br/>
2 Domine, ne in furore tuo arguas me<br/>
neque in ira tua corripias me,<br/>
3 quoniam sagittae tuae infixae sunt mihi,<br/>
et descendit super me manus tua.<br/>
4 Non est sanitas in carne mea a facie indignationis tuae,<br/>
non est pax ossibus meis a facie peccatorum meorum.<br/>
5 Quoniam iniquitates meae supergressae sunt caput meum<br/>
et sicut onus grave gravant me nimis. -<br/>
6 Putruerunt et corrupti sunt livores mei<br/>
a facie insipientiae meae.<br/>
7 Inclinatus sum et incurvatus nimis;<br/>
tota die contristatus ingrediebar.<br/>
8 Quoniam lumbi mei impleti sunt ardoribus,<br/>
et non est sanitas in carne mea.<br/>
9 Afflictus sum et humiliatus sum nimis,<br/>
rugiebam a gemitu cordis mei.<br/>
10
Domine, ante te omne desiderium meum,<br/>
et gemitus meus a te non est absconditus.<br/>
11 Palpitavit cor meum, dereliquit me virtus mea,<br/>
et lumen oculorum meorum, et ipsum non est mecum.<br/>
12 Amici mei et proximi mei<br/>
procul a plaga mea steterunt,<br/>
et propinqui mei de longe steterunt.<br/>
13 Et laqueos posuerunt, qui quaerebant animam meam;<br/>
et, qui requirebant mala mihi, locuti sunt insidias<br/>
et dolos tota die meditabantur.<br/>
14 Ego autem tamquam surdus non audiebam<br/>
et sicut mutus non aperiens os suum;<br/>
15 et factus sum sicut homo non audiens<br/>
et non habens in ore suo redargutiones.<br/>
16 Quoniam in te, Domine, speravi,<br/>
tu exaudies, Domine Deus meus.<br/>
17 Quia dixi: “Ne quando supergaudeant mihi;<br/>
dum commoventur pedes mei,<br/>
magnificantur super me ”.<br/>
18 Quoniam ego in lapsum paratus sum,<br/>
et dolor meus in conspectu meo semper.<br/>
19 Quoniam iniquitatem meam annuntiabo<br/>
et sollicitus sum de peccato meo.<br/>
20 Inimici autem mei vivunt et confirmati sunt;<br/>
et multiplicati sunt, qui oderunt me inique.<br/>
21 Retribuentes
mala pro bonis detrahebant mihi,<br/>
pro eo quod sequebar bonitatem.<br/>
22 Ne derelinquas me, Domine;<br/>
Deus meus, ne discesseris a me.<br/>
23 Festina in adiutorium meum,<br/>
Domine, salus mea.</p>, <p><b> </b></p>, <p><b>
</b></p>][<p></p>, <p><b>PSALMUS 39</b> (38)<br/>
1 <i>Magistro chori, Idithun. PSALMUS. David</i>.<br/>
2 Dixi: “ Custodiam vias meas,<br/>
ut non delinquam in lingua mea;<br/>
ponam ori meo custodiam,<br/>
donec consistit peccator adversum me ”.<br/>
3
Tacens obmutui et silui absque ullo bono,<br/>
et dolor meus renovatus est.<br/>
4 Concaluit cor meum intra me,<br/>
et in meditatione mea exarsit ignis.<br/>
5 Locutus sum in lingua mea:<br/>
“
Notum fac mihi, Domine, finem meum;<br/>
et numerum dierum meorum quis est,<br/>
ut sciam quam brevis sit vita mea ”.<br/>
6 Ecce paucorum palmorum fecisti dies meos,<br/>
et spatium vitae meae tamquam nihilum ante te.<br/>
Etenim universa vanitas omnis homo constitutus est.<br/>
7 Etenim ut imago pertransit homo.<br/>
Etenim vanitas est et concitatur;<br/>
thesaurizat et ignorat quis congregabit ea.<br/>
8 Et nunc quae est exspectatio mea, Domine?<br/>
Spes mea apud te est.<br/>
9 Ab omnibus iniquitatibus meis erue me,<br/>
opprobrium insipienti ne ponas me.<br/>
10 Obmutui et non aperiam os meum,<br/>
quoniam tu fecisti.<br/>
11 Amove a me plagas tuas:<br/>
ab ictu manus tuae ego defeci.<br/>
12 In
increpationibus, propter iniquitatem, corripuisti hominem,<br/>
et tabescere fecisti, sicut tinea, desiderabilia eius.<br/>
Etenim
vanitas omnis homo.<br/>
13 Exaudi orationem meam, Domine,<br/>
et clamorem meum auribus percipe.<br/>
Ad lacrimas meas ne obsurdescas,<br/>
quoniam advena ego sum apud te,<br/>
peregrinus sicut omnes patres mei.<br/>
14 Avertere a me, ut
refrigerer,<br/>
priusquam abeam et non sim amplius.</p>, <p><b> </b></p>, <p><b>
</b></p>][<p></p>, <p><b>PSALMUS 40</b> (39)<br/>
1 <i>Magistro chori. </i><i>David. PSALMUS</i>.<br/>
2 Exspectans exspectavi Dominum,<br/>
et intendit mihi.<br/>
3 Et exaudivit clamorem meum<br/>
et eduxit me de lacu miseriae et de luto faecis;<br/>
et statuit super petram pedes meos<br/>
et firmavit gressus meos.<br/>
4 Et immisit in os meum canticum novum,<br/>
carmen Deo nostro.<br/>
Videbunt multi et timebunt<br/>
et sperabunt in Domino.<br/>
5 Beatus vir, qui posuit Dominum spem suam<br/>
et non respexit superbos et declinantes in mendacium.<br/>
6 Multa fecisti tu, Domine Deus meus, mirabilia tua,<br/>
et cogitationes tuas pro nobis: non est qui similis sit tibi.<br/>
Si nuntiare et eloqui voluero,<br/>
multiplicabuntur super numerum.<br/>
7 Sacrificium et oblationem noluisti,<br/>
aures autem fodisti mihi.<br/>
Holocaustum et pro peccato non postulasti,<br/>
8 tunc dixi: “ Ecce venio.<br/>
In volumine
libri scriptum est de me.<br/>
9 Facere voluntatem tuam,<br/>
Deus meus, volui;<br/>
et lex tua in praecordiis meis ”.<br/>
10 Annuntiavi iustitiam tuam in ecclesia magna;<br/>
ecce labia mea non prohibebo, Domine, tu scisti.<br/>
11 Iustitiam tuam
non abscondi in corde meo,<br/>
veritatem tuam et salutare tuum dixi.<br/>
Non abscondi misericordiam tuam<br/>
et veritatem tuam ab ecclesia magna.<br/>
12 Tu autem, Domine, ne prohibeas miserationes tuas a me;<br/>
misericordia tua et veritas tua semper suscipiant me,<br/>
13 quoniam circumdederunt me mala, quorum non est numerus;<br/>
comprehenderunt me iniquitates meae,<br/>
et non potui videre.<br/>
Multiplicatae
sunt super capillos capitis mei,<br/>
et cor meum dereliquit me.<br/>
14 Complaceat tibi, Domine, ut eruas me;<br/>
Domine, ad adiuvandum me festina.<br/>
15 Confundantur et revereantur simul,<br/>
qui quaerunt animam meam, ut auferant eam.<br/>
Avertantur retrorsum et erubescant,<br/>
qui volunt mihi mala.<br/>
16 Obstupescant propter confusionem suam,<br/>
qui dicunt mihi: “ Euge, euge ”.<br/>
17 Exsultent et laetentur in te omnes quaerentes te;<br/>
et dicant semper: “ Magnificetur Dominus ”,<br/>
qui diligunt salutare tuum.<br/>
18 Ego autem egenus et pauper sum;<br/>
Dominus sollicitus est mei.<br/>
Adiutor meus et liberator meus tu es;<br/>
Deus meus, ne tardaveris.</p>, <p><b> </b></p>, <p><b>
</b></p>][<p></p>, <p><b>PSALMUS 41</b> (40)<br/>
1 <i>Magistro chori. PSALMUS. David</i>.<br/>
2 Beatus, qui intellegit de egeno;<br/>
in die mala liberabit eum Dominus.<br/>
3 Dominus servabit eum et vivificabit eum<br/>
et beatum faciet eum in terra<br/>
et non tradet eum in animam inimicorum eius.<br/>
4 Dominus opem feret illi super lectum doloris eius;<br/>
universum stratum eius versabis in infirmitate eius.<br/>
5 Ego dixi: “ Domine, miserere mei;<br/>
sana animam meam, quia peccavi tibi ”.<br/>
6 Inimici mei dixerunt mala mihi:<br/>
“ Quando morietur, et peribit nomen eius? ”.<br/>
7 Et si ingrediebatur, ut visitaret, vana loquebatur;<br/>
cor eius congregabat iniquitatem sibi,<br/>
egrediebatur foras et detrahebat.<br/>
8 Simul adversum me susurrabant omnes inimici mei;<br/>
adversum me cogitabant mala mihi:<br/>
9 “ Maleficium effusum est in eo;<br/>
et, qui decumbit, non adiciet ut resurgat ”.<br/>
10 Sed et homo pacis meae, in quo speravi,<br/>
qui edebat panem meum, levavit contra me calcaneum.<br/>
11 Tu autem, Domine, miserere mei<br/>
et resuscita me, et retribuam eis.<br/>
12 In hoc cognovi quoniam voluisti me,<br/>
quia non gaudebit inimicus meus super me;<br/>
13 me autem propter innocentiam suscepisti<br/>
et statuisti me in conspectu tuo in aeternum.<br/>
14
Benedictus Dominus, Deus Israel,<br/>
a saeculo et usque in saeculum. Fiat, fiat.</p>, <p> </p>, <p align="center" style="text-align:center"><b><i>LIBER II (Psalmi 42-72) </i></b></p>, <p align="center" style="text-align:center"><b><a href="http://www.vatican.va/archive/bible/nova_vulgata/documents/#PSALMUS 42">42</a></b><b> </b><b><a href="http://www.vatican.va/archive/bible/nova_vulgata/documents/#PSALMUS 43">43</a></b><b> </b><b><a href="http://www.vatican.va/archive/bible/nova_vulgata/documents/#PSALMUS 44">44</a></b><b> </b><b><a href="http://www.vatican.va/archive/bible/nova_vulgata/documents/#PSALMUS 45">45</a></b><b> </b><b><a href="http://www.vatican.va/archive/bible/nova_vulgata/documents/#PSALMUS 46">46</a></b><b> </b><b><a href="http://www.vatican.va/archive/bible/nova_vulgata/documents/#PSALMUS 47">47</a></b><b> </b><b><a href="http://www.vatican.va/archive/bible/nova_vulgata/documents/#PSALMUS 48">48</a></b><b> </b><b><a href="http://www.vatican.va/archive/bible/nova_vulgata/documents/#PSALMUS 49">49</a></b><b> </b><b><a href="http://www.vatican.va/archive/bible/nova_vulgata/documents/#PSALMUS 50">50</a></b><b> </b><b><a href="http://www.vatican.va/archive/bible/nova_vulgata/documents/#PSALMUS 51">51</a></b><b> </b><b><a href="http://www.vatican.va/archive/bible/nova_vulgata/documents/#PSALMUS 52">52</a></b><b> </b><b><a href="http://www.vatican.va/archive/bible/nova_vulgata/documents/#PSALMUS 53">53</a></b><b> </b><b><a href="http://www.vatican.va/archive/bible/nova_vulgata/documents/#PSALMUS 54">54</a></b><b> </b><b><a href="http://www.vatican.va/archive/bible/nova_vulgata/documents/#PSALMUS 55">55</a></b><b> </b><b><a href="http://www.vatican.va/archive/bible/nova_vulgata/documents/#PSALMUS 56">56</a></b><b> </b><b><a href="http://www.vatican.va/archive/bible/nova_vulgata/documents/#PSALMUS 57">57</a></b><b> </b><b><a href="http://www.vatican.va/archive/bible/nova_vulgata/documents/#PSALMUS 58">58</a></b><b> </b><b><a href="http://www.vatican.va/archive/bible/nova_vulgata/documents/#PSALMUS 59">59</a></b><b><br/>
</b><b><a href="http://www.vatican.va/archive/bible/nova_vulgata/documents/#PSALMUS 60">60</a></b><b> </b><b><a href="http://www.vatican.va/archive/bible/nova_vulgata/documents/#PSALMUS 61">61</a></b><b> </b><b><a href="http://www.vatican.va/archive/bible/nova_vulgata/documents/#PSALMUS 62">62</a></b><b> </b><b><a href="http://www.vatican.va/archive/bible/nova_vulgata/documents/#PSALMUS 63">63</a></b><b> </b><b><a href="http://www.vatican.va/archive/bible/nova_vulgata/documents/#PSALMUS 64">64</a></b><b> </b><b><a href="http://www.vatican.va/archive/bible/nova_vulgata/documents/#PSALMUS 65">65</a></b><b> </b><b><a href="http://www.vatican.va/archive/bible/nova_vulgata/documents/#PSALMUS 66">66</a></b><b> </b><b><a href="http://www.vatican.va/archive/bible/nova_vulgata/documents/#PSALMUS 67">67</a></b><b> </b><b><a href="http://www.vatican.va/archive/bible/nova_vulgata/documents/#PSALMUS 68">68</a></b><b> </b><b><a href="http://www.vatican.va/archive/bible/nova_vulgata/documents/#PSALMUS 69">69</a></b><b> </b><b><a href="http://www.vatican.va/archive/bible/nova_vulgata/documents/#PSALMUS 70">70</a></b><b> </b><b><a href="http://www.vatican.va/archive/bible/nova_vulgata/documents/#PSALMUS 71">71</a></b><b> </b><b><a href="http://www.vatican.va/archive/bible/nova_vulgata/documents/#PSALMUS 72">72</a></b></p>, <p><b> </b></p>, <p><b>
</b></p>][<p></p>, <p><b>PSALMUS 42</b> (41)<br/>
1 <i>Magistro chori. Maskil. Filiorum Core</i>.<br/>
2 Quemadmodum desiderat cervus ad fontes aquarum,<br/>
ita desiderat anima mea ad te, Deus.<br/>
3 Sitivit anima mea ad Deum, Deum vivum;<br/>
quando veniam et apparebo ante faciem Dei?<br/>
4 Fuerunt mihi lacrimae meae panis die ac nocte,<br/>
dum dicitur mihi cotidie: “ Ubi est Deus tuus? ”.<br/>
5 Haec recordatus sum et effudi in me animam meam;<br/>
quoniam transibam in locum tabernaculi admirabilis<br/>
usque ad domum Dei<br/>
in voce exsultationis et confessionis<br/>
multitudinis festa celebrantis.<br/>
6 Quare tristis es, anima mea, et quare conturbaris in me?<br/>
Spera in Deo, quoniam adhuc confitebor illi,<br/>
salutare vultus mei et Deus meus.<br/>
7 In meipso anima mea contristata est;<br/>
propterea memor ero tui<br/>
de terra Iordanis et Hermonim, de monte Misar.<br/>
8 Abyssus abyssum invocat in voce cataractarum tuarum;<br/>
omnes gurgites tui et fluctus tui super me transierunt.<br/>
9 In die mandavit Dominus misericordiam suam,<br/>
et nocte canticum eius apud me est: oratio ad Deum vitae meae.<br/>
10
Dicam Deo: “ Susceptor meus es.<br/>
Quare oblitus es mei,<br/>
et quare contristatus incedo,<br/>
dum affligit me inimicus? ”.<br/>
11 Dum confringuntur ossa mea,<br/>
exprobraverunt mihi, qui tribulant me,<br/>
dum dicunt mihi quotidie: “ Ubi est Deus tuus? ”. -<br/>
12 Quare tristis es, anima mea, et quare conturbaris in me?<br/>
Spera in Deo, quoniam adhuc confitebor illi,<br/>
salutare vultus mei et Deus meus.</p>, <p><b> </b></p>, <p><b>
</b></p>][<p></p>, <p><b>PSALMUS 65</b> (64)<br/>
1 <i>Magistro chori. </i><i>PSALMUS. David. Canticum</i>.<br/>
2
Te decet hymnus, Deus, in Sion;<br/>
et tibi reddetur votum in Ierusalem.<br/>
3 Qui audis orationem,<br/>
ad te omnis caro veniet propter iniquitatem.<br/>
4 Etsi praevaluerunt super nos impietates nostrae,<br/>
tu propitiaberis eis.<br/>
5 Beatus, quem elegisti et assumpsisti; inhabitabit in atriis
tuis.<br/>
Replebimur bonis domus tuae,<br/>
sanctitate templi tui.<br/>
6
Mirabiliter in aequitate<br/>
exaudies nos, Deus salutis nostrae,<br/>
spes omnium finium terrae et maris longinqui.<br/>
7 Firmans montes in virtute tua,<br/>
accinctus potentia.<br/>
8 Compescens sonitum maris,<br/>
sonitum fluctuum eius<br/>
et tumultum populorum.<br/>
9 Et timebunt, qui habitant terminos terrae, a signis tuis;<br/>
exitus orientis et occidentis delectabis.<br/>
10 Visitasti terram et
inebriasti eam;<br/>
multiplicasti locupletare eam.<br/>
Flumen Dei repletum est aquis;<br/>
parasti frumenta illorum,<br/>
quoniam ita parasti eam.<br/>
11 Sulcos eius irrigans, glebas eius complanans;<br/>
imbribus emollis eam, benedicis germini eius.<br/>
12 Coronasti annum benignitate tua,<br/>
et vestigia tua stillabunt pinguedinem.<br/>
13 Stillabunt pascua deserti,<br/>
et exsultatione colles accingentur.<br/>
14 Induta sunt ovibus prata,<br/>
et valles abundabunt frumento;<br/>
clamabunt, etenim hymnum dicent.</p>, <p><b> </b></p>, <p><b>
</b></p>][<p></p>, <p><b>PSALMUS 66</b> (65)<br/>
1 <i>Magistro chori. Canticum. PSALMUS</i>.<br/>
Iubilate Deo, omnis terra,<br/>
2 psalmum dicite gloriae nominis eius,<br/>
glorificate laudem eius.<br/>
3 Dicite Deo: “ Quam terribilia sunt opera tua.<br/>
Prae multitudine virtutis tuae blandientur tibi inimici tui.<br/>
4 Omnis terra adoret te et psallat tibi,<br/>
psalmum dicat nomini tuo ”.<br/>
5 Venite et videte opera Dei,<br/>
terribilis in adinventionibus super filios hominum.<br/>
6 Convertit mare in aridam,<br/>
et in flumine pertransibunt pede;<br/>
ibi laetabimur in ipso.<br/>
7 Qui dominatur in virtute sua in aeternum,<br/>
oculi eius super gentes respiciunt;<br/>
rebelles non exaltentur in semetipsis.<br/>
8 Benedicite, gentes, Deum nostrum<br/>
et auditam facite vocem laudis eius;<br/>
9 qui posuit animam nostram ad vitam<br/>
et non dedit in commotionem pedes nostros.<br/>
10
Quoniam probasti nos, Deus;<br/>
igne nos examinasti, sicut examinatur argentum.<br/>
11 Induxisti nos in
laqueum,<br/>
posuisti tribulationes in dorso nostro.<br/>
12 Imposuisti homines super capita nostra,<br/>
transivimus per ignem et aquam,<br/>
et eduxisti nos in refrigerium.<br/>
13 Introibo in domum tuam in holocaustis;<br/>
reddam tibi vota mea,<br/>
14 quae protulerunt labia mea,<br/>
et locutum est os meum in tribulatione mea.<br/>
15 Holocausta medullata offeram tibi cum incenso arietum,<br/>
offeram tibi boves cum hircis.<br/>
16 Venite, audite, et narrabo, omnes, qui timetis Deum,<br/>
quanta fecit animae meae.<br/>
17 Ad ipsum ore meo clamavi<br/>
et exaltavi in lingua mea.<br/>
18 Iniquitatem si aspexi in corde meo,<br/>
non exaudiet Dominus.<br/>
19 Propterea exaudivit Deus,<br/>
attendit voci deprecationis meae.<br/>
20 Benedictus Deus, qui non amovit orationem meam<br/>
et misericordiam suam a me.</p>, <p><b> </b></p>, <p><b>
</b></p>][<p></p>, <p><b>PSALMUS 67</b> (66)<br/>
1 <i>Magistro chori. Fidibus. PSALMUS. Canticum</i>.<br/>
2 Deus misereatur nostri et benedicat nobis;<br/>
illuminet vultum suum super nos,<br/>
3 ut cognoscatur in terra via tua,<br/>
in omnibus gentibus salutare tuum.<br/>
4
Confiteantur tibi populi, Deus;<br/>
confiteantur tibi populi omnes.<br/>
5 Laetentur et exsultent gentes,<br/>
quoniam iudicas populos in aequitate<br/>
et gentes in terra dirigis.<br/>
6 Confiteantur tibi populi, Deus;<br/>
confiteantur tibi populi omnes.<br/>
7 Terra dedit fructum suum;<br/>
benedicat nos Deus, Deus noster,<br/>
8 benedicat nos Deus,<br/>
et metuant eum omnes fines terrae.</p>, <p><b> </b></p>, <p><b>
</b></p>][<p></p>, <p><b>PSALMUS 68</b> (67)<br/>
1 <i>Magistro chori. </i><i>David. PSALMUS. Canticum</i>.<br/>
2
Exsurgit Deus, et dissipantur inimici eius;<br/>
et fugiunt, qui oderunt eum, a facie eius.<br/>
3 Sicut dissipatur fumus, tu dissipas;<br/>
sicut fluit cera a facie ignis,<br/>
sic pereunt peccatores a facie Dei.<br/>
4 Et iusti laetentur et exsultent in conspectu Dei<br/>
et delectentur in laetitia.<br/>
5 Cantate Deo, psalmum dicite nomini eius;<br/>
iter facite ei, qui fertur super nubes:<br/>
Dominus nomen illi.<br/>
Iubilate in conspectu eius;<br/>
6 pater orphanorum et iudex viduarum,<br/>
Deus in habitaculo sancto suo.<br/>
7 Deus, qui inhabitare facit desolatos in domo,<br/>
qui educit vinctos in prosperitatem;<br/>
verumtamen rebelles habitabunt in arida terra. -<br/>
8 Deus, cum egredereris in conspectu populi tui,<br/>
cum pertransires in deserto,<br/>
9 terra mota est, etiam caeli distillaverunt<br/>
a facie Dei Sinai, a facie Dei Israel.<br/>
10
Pluviam voluntariam effundebas, Deus;<br/>
hereditatem tuam infirmatam, tu refecisti eam.<br/>
11 Animalia tua
habitabant in ea,<br/>
parasti in bonitate tua pauperi, Deus.<br/>
12 Dominus dat verbum;<br/>
virgines annuntiantes bona sunt agmen ingens:<br/>
13 “ Reges exercituum fugiunt, fugiunt,<br/>
et species domus dividit spolia.<br/>
14
Et vos dormitis inter medias caulas:<br/>
alae columbae nitent argento,<br/>
et pennae eius pallore auri.<br/>
15 Dum dispergit Omnipotens reges super eam,<br/>
nive dealbatur Selmon ”.<br/>
16 Mons Dei mons Basan,<br/>
mons cacuminum mons Basan.<br/>
17 Ut quid invidetis, montes cacuminum,<br/>
monti, in quo beneplacitum est Deo inhabitare?<br/>
Etenim Dominus habitabit in finem.<br/>
18 Currus Dei decem milia milium:<br/>
Dominus venit de Sinai in sancta.<br/>
19 Ascendisti in altum, captivam duxisti captivitatem;<br/>
accepisti in donum homines,<br/>
ut etiam rebelles habitent apud Dominum Deum.<br/>
20 Benedictus Dominus die cotidie;<br/>
portabit nos Deus salutarium nostrorum.<br/>
21 Deus noster, Deus ad salvandum;<br/>
et Domini, Domini exitus mortis.<br/>
22 Verumtamen Deus confringet capita inimicorum suorum,<br/>
verticem capillatum perambulantium in delictis suis.<br/>
23 Dixit Dominus: “ Ex Basan reducam,<br/>
reducam de profundo maris,<br/>
24 ut intingatur pes tuus in sanguine,<br/>
lingua canum tuorum ex inimicis portionem inveniat ”.<br/>
25 Viderunt ingressus tuos, Deus,<br/>
ingressus Dei mei, regis mei in sancta.<br/>
26 Praecedunt cantores, postremi veniunt psallentes.<br/>
in medio iuvenculae tympanistriae.<br/>
27 “ In ecclesiis
benedicite Deo,<br/>
Domino, vos de fontibus Israel ”.<br/>
28 Ibi Beniamin adulescentulus ducens eos,<br/>
principes Iudae cum turma sua,<br/>
principes Zabulon, principes<br/>
Nephthali.<br/>
29 Manda, Deus, virtuti tuae;<br/>
confirma hoc, Deus, quod operatus es in nobis.<br/>
30 A templo tuo in Ierusalem<br/>
tibi afferent reges munera.<br/>
31 Increpa feram arundinis,<br/>
congregationem taurorum in vitulis populorum:<br/>
prosternant se cum laminis argenti.<br/>
Dissipa gentes, quae bella volunt.<br/>
32 Venient optimates ex Aegypto,<br/>
Aethiopia praeveniet manus suas Deo.<br/>
33 Regna terrae, cantate Deo,<br/>
psallite Domino, psallite Deo,<br/>
34 qui fertur super caelum caeli ad orientem;<br/>
ecce dabit vocem suam, vocem virtutis.<br/>
35 Tribuite virtutem Deo.<br/>
Super Israel magnificentia eius,<br/>
et virtus eius in nubibus.<br/>
36 Mirabilis, Deus, de sanctuario tuo!<br/>
Deus Israel ipse tribuet virtutem et fortitudinem plebi suae.<br/>
Benedictus Deus!</p>, <p><b> </b></p>, <p><b>
</b></p>][<p></p>, <p><b>PSALMUS 69</b> (68)<br/>
1 <i>Magistro chori. Secundum " Lilia... ". David.</i><br/>
2 Salvum me fac, Deus,<br/>
quoniam venerunt aquae usque ad guttur meum.<br/>
3 Infixus sum in limo profundi, et non est substantia;<br/>
veni in profunda aquarum, et fluctus demersit me.<br/>
4 Laboravi clamans, raucae factae sunt fauces meae;<br/>
defecerunt oculi mei, dum spero in Deum meum.<br/>
5 Multiplicati sunt super capillos capitis mei,<br/>
qui oderunt me gratis.<br/>
Confortati sunt, qui persecuti sunt me inimici mei mendaces;<br/>
quae non rapui, tunc exsolvebam.<br/>
6
Deus, tu scis insipientiam meam,<br/>
et delicta mea a te non sunt abscondita.<br/>
7 Non erubescant in me, qui exspectant te,<br/>
Domine, Domine virtutum.<br/>
Non confundantur super me,<br/>
qui quaerunt te, Deus Israel.<br/>
8 Quoniam propter te sustinui opprobrium,<br/>
operuit confusio faciem meam;<br/>
9 extraneus factus sum fratribus meis<br/>
et peregrinus filiis matris meae.<br/>
10 Quoniam zelus domus tuae comedit me,<br/>
et opprobria exprobrantium tibi ceciderunt super me.<br/>
11 Et flevi in ieiunio animam meam,<br/>
et factum est in opprobrium mihi.<br/>
12 Et posui vestimentum meum cilicium,<br/>
et factus sum illis in parabolam.<br/>
13 Adversum me loquebantur, qui sedebant in porta,<br/>
et in me canebant, qui bibebant vinum.<br/>
14 Ego vero orationem meam ad te, Domine,<br/>
in tempore beneplaciti, Deus.<br/>
In multitudine misericordiae tuae exaudi
me,<br/>
in veritate salutis tuae.<br/>
15
Eripe me de luto, ut non infigar,<br/>
eripiar ab iis, qui oderunt me,<br/>
et de profundis aquarum.<br/>
16 Non me demergat fluctus aquarum,<br/>
neque absorbeat me profundum,<br/>
neque urgeat super me puteus os suum.<br/>
17 Exaudi me, Domine, quoniam benigna est misericordia tua;<br/>
secundum multitudinem miserationum tuarum respice in me.<br/>
18 Et ne avertas faciem tuam a puero tuo;<br/>
quoniam tribulor, velociter exaudi me.<br/>
19 Accede ad animam meam, vindica eam,<br/>
propter inimicos meos redime me.<br/>
20 Tu scis opprobrium meum<br/>
et confusionem meam et reverentiam meam. -<br/>
In conspectu tuo sunt omnes, qui tribulant me;<br/>
21 opprobrium contrivit cor meum, et elangui.<br/>
Et sustinui, qui simul contristaretur, et non fuit,<br/>
et qui consolaretur, et non inveni.<br/>
22 Et dederunt in escam meam fel<br/>
et in siti mea potaverunt me aceto.<br/>
23 Fiat mensa eorum coram ipsis in laqueum<br/>
et in retributiones et in scandalum.<br/>
24 Obscurentur oculi eorum, ne videant,<br/>
et lumbos eorum semper infirma.<br/>
25 Effunde super eos iram tuam,<br/>
et furor irae tuae comprehendat eos.<br/>
26 Fiat commoratio eorum deserta,<br/>
et in tabernaculis eorum non sit qui inhabitet.<br/>
27 Quoniam, quem tu percussisti, persecuti sunt,<br/>
et super dolorem eius, quem vulnerasti, addiderunt.<br/>
28 Appone iniquitatem super iniquitatem eorum,<br/>
et non veniant ad iustitiam tuam.<br/>
29 Deleantur de libro viventium<br/>
et cum iustis non scribantur.<br/>
30 Ego autem sum pauper et dolens;<br/>
salus tua, Deus, suscipit me.<br/>
31 Laudabo nomen Dei cum
cantico<br/>
et magnificabo eum in laude.<br/>
32 Et placebit Domino super taurum,<br/>
super vitulum cornua producentem et ungulas.<br/>
33 Videant humiles et laetentur;<br/>
quaerite Deum, et vivet cor vestrum,<br/>
34 quoniam exaudivit pauperes Dominus<br/>
et vinctos suos non despexit.<br/>
35 Laudent illum caeli et terra,<br/>
maria et omnia reptilia in eis.<br/>
36
Quoniam Deus salvam faciet Sion<br/>
et aedificabit civitates Iudae;<br/>
et inhabitabunt ibi et possidebunt eam.<br/>
37 Et semen servorum eius hereditabunt eam;<br/>
et, qui diligunt nomen eius, habitabunt in ea.</p>, <p><b> </b></p>, <p><b>
</b></p>][<p></p>, <p><b>PSALMUS 70</b> (69)<br/>
1 <i>Magistro chori. David. Ad commemorandum</i>.<br/>
2 Deus, in adiutorium meum intende;<br/>
Domine, ad adiuvandum me festina.<br/>
3
Confundantur et revereantur,<br/>
qui quaerunt animam meam.<br/>
Avertantur retrorsum et erubescant,<br/>
qui volunt mihi mala.<br/>
4 Convertantur propter confusionem suam,<br/>
qui dicunt mihi: “ Euge, euge ”.<br/>
5 Exsultent et laetentur in te omnes, qui quaerunt te;<br/>
et dicant semper: “ Magnificetur Deus ”,<br/>
qui diligunt salutare tuum.<br/>
6 Ego vero egenus et pauper sum;<br/>
Deus, ad me festina.<br/>
Adiutor meus et liberator meus es tu;<br/>
Domine, ne moreris.</p>, <p><b> </b></p>, <p><b>
</b></p>][<p></p>, <p><b>PSALMUS 71</b> (70)<br/>
1 In te, Domine, speravi,<br/>
non confundar in aeternum.<br/>
2 In iustitia tua libera me et eripe me;<br/>
inclina ad me aurem tuam et salva me.<br/>
3 Esto mihi in rupem praesidii<br/>
et in domum munitam, ut salvum me facias,<br/>
quoniam fortitudo mea et refugium meum es tu.<br/>
4
Deus meus, eripe me de manu peccatoris<br/>
et de manu contra legem agentis et iniqui.<br/>
5 Quoniam tu es exspectatio mea, Domine;<br/>
Domine, spes mea a iuventute mea.<br/>
6 Super te innixus sum ex utero,<br/>
de ventre matris meae tu es susceptor meus;<br/>
in te laus mea semper.<br/>
7 Tamquam prodigium factus sum multis,<br/>
et tu adiutor fortis. -<br/>
8 Repleatur os meum laude tua,<br/>
tota die magnitudine tua.<br/>
9 Ne proicias me in tempore senectutis;<br/>
cum defecerit virtus mea, ne derelinquas me.<br/>
10 Quia dixerunt inimici mei mihi,<br/>
et, qui observabant animam meam,<br/>
consilium fecerunt in unum<br/>
11 dicentes: “ Deus dereliquit eum!<br/>
Persequimini et comprehendite<br/>
eum,<br/>
quia non est qui eripiat ”.<br/>
12 Deus, ne elongeris a me;<br/>
Deus meus, in auxilium meum festina.<br/>
13 Confundantur et deficiant adversantes animae meae;<br/>
operiantur confusione et pudore, qui quaerunt mala mihi.<br/>
14 Ego autem semper sperabo<br/>
et adiciam super omnem laudem tuam.<br/>
15 Os meum annuntiabit iustitiam tuam,<br/>
tota die salutare tuum:<br/>
quae dinumerare nescivi.<br/>
16 Veniam ad
potentias Domini;<br/>
Domine, memorabor iustitiae tuae solius.<br/>
17 Deus, docuisti me a iuventute mea;<br/>
et usque nunc annuntiabo mirabilia tua.<br/>
18 Et usque in senectam et senium,<br/>
Deus, ne derelinquas me,<br/>
donec annuntiem brachium tuum<br/>
generationi omni, quae ventura est.<br/>
Potentia tua<br/>
19 et iustitia tua, Deus,<br/>
usque in altissima, qui fecisti magnalia:<br/>
Deus, quis similis tibi?<br/>
20
Quantas ostendisti mihi tribulationes multas et malas;<br/>
iterum vivificasti me<br/>
et de abyssis terrae iterum reduxisti me.<br/>
21 Multiplicabis magnitudinem meam et conversus consolaberis
me.<br/>
22 Nam et ego confitebor tibi<br/>
in psalterio veritatem tuam, Deus meus;<br/>
psallam tibi in cithara, Sanctus Israel.<br/>
23 Exsultabunt labia mea, cum cantavero tibi,<br/>
et anima mea, quam redemisti;<br/>
24 sed et lingua mea tota die meditabitur iustitiam tuam,<br/>
cum confusi et reveriti fuerint, qui quaerunt mala mihi.</p>, <p><b> </b></p>, <p><b>
</b></p>][<p></p>, <p><b>PSALMUS 72</b> (71)<br/>
1 <i>Salomonis</i>.<br/>
Deus,
iudicium tuum regi da<br/>
et iustitiam tuam filio regis;<br/>
2 iudicet populum tuum in iustitia<br/>
et pauperes tuos in iudicio.<br/>
3 Afferant montes pacem populo,<br/>
et colles iustitiam.<br/>
4 Iudicabit pauperes populi<br/>
et salvos faciet filios inopis<br/>
et humiliabit calumniatorem.<br/>
5 Et permanebit cum sole et ante lunam<br/>
in generatione et generationem.<br/>
6 Descendet sicut pluvia in gramen,<br/>
et sicut imber irrigans terram.<br/>
7 Florebit in diebus eius iustitia et abundantia pacis,<br/>
donec auferatur luna.<br/>
8 Et dominabitur a mari usque ad mare<br/>
et a flumine usque ad terminos orbis terrarum.<br/>
9 Coram illo procident
incolae deserti,<br/>
et inimici eius terram lingent.<br/>
10 Reges Tharsis et insulae munera offerent,<br/>
reges Arabum et Saba dona adducent.<br/>
11 Et adorabunt eum omnes reges,<br/>
omnes gentes servient ei.<br/>
12 Quia liberabit inopem clamantem<br/>
et pauperem, cui non erat adiutor.<br/>
13
Parcet pauperi et inopi<br/>
et animas pauperum salvas faciet.<br/>
14 Ex oppressione et violentia redimet animas eorum,<br/>
et pretiosus erit sanguis eorum coram illo. -<br/>
15 Et vivet, et dabitur ei de auro Arabiae,<br/>
et orabunt pro ipso semper;<br/>
tota die benedicent ei.<br/>
16 Et erit ubertas frumenti in terra,<br/>
in summis montium fluctuabit,<br/>
sicut Libanus fructus eius;<br/>
et florebunt de civitate sicut fenum terrae.<br/>
17
Sit nomen eius benedictum in saecula,<br/>
ante solem permanebit nomen eius.<br/>
Et benedicentur in ipso omnes tribus terrae,<br/>
omnes gentes magnificabunt eum.<br/>
18 Benedictus Dominus Deus, Deus Israel,<br/>
qui facit mirabilia solus.<br/>
19 Et benedictum nomen maiestatis eius in aeternum;<br/>
et replebitur maiestate eius omnis terra. Fiat,
fiat.</p>, <p><br/>
 </p>, <p align="center" style="text-align:center"><b><i>LIBER III (Psalmi 73-89) </i></b><b></b></p>, <p align="center" style="text-align:center"><b><a href="http://www.vatican.va/archive/bible/nova_vulgata/documents/#PSALMUS 73">73</a></b><b> </b><b><a href="http://www.vatican.va/archive/bible/nova_vulgata/documents/#PSALMUS 74">74</a></b><b> </b><b><a href="http://www.vatican.va/archive/bible/nova_vulgata/documents/#PSALMUS 75">75</a></b><b> </b><b><a href="http://www.vatican.va/archive/bible/nova_vulgata/documents/#PSALMUS 76">76</a></b><b> </b><b><a href="http://www.vatican.va/archive/bible/nova_vulgata/documents/#PSALMUS 77">77</a></b><b> </b><b><a href="http://www.vatican.va/archive/bible/nova_vulgata/documents/#PSALMUS 78">78</a></b><b> </b><b><a href="http://www.vatican.va/archive/bible/nova_vulgata/documents/#PSALMUS 79">79</a></b><b> </b><b><a href="http://www.vatican.va/archive/bible/nova_vulgata/documents/#PSALMUS 80">80</a></b><b> </b><b><a href="http://www.vatican.va/archive/bible/nova_vulgata/documents/#PSALMUS 81">81</a></b><b> </b><b><a href="http://www.vatican.va/archive/bible/nova_vulgata/documents/#PSALMUS 82">82</a></b><b> </b><b><a href="http://www.vatican.va/archive/bible/nova_vulgata/documents/#PSALMUS 83">83</a></b><b> </b><b><a href="http://www.vatican.va/archive/bible/nova_vulgata/documents/#PSALMUS 84">84</a></b><b> </b><b><a href="http://www.vatican.va/archive/bible/nova_vulgata/documents/#PSALMUS 85">85</a></b><b> </b><b><a href="http://www.vatican.va/archive/bible/nova_vulgata/documents/#PSALMUS 86">86</a></b><b> </b><b><a href="http://www.vatican.va/archive/bible/nova_vulgata/documents/#PSALMUS 87">87</a></b><b> </b><b><a href="http://www.vatican.va/archive/bible/nova_vulgata/documents/#PSALMUS 88">88</a></b><b> </b><b><a href="http://www.vatican.va/archive/bible/nova_vulgata/documents/#PSALMUS 89">89</a></b></p>, <p><b> </b></p>, <p><b>
</b></p>][<p></p>, <p><b>PSALMUS 73</b> (72)<br/>
1 <i>PSALMUS. </i><i>Asaph</i>.<br/>
Quam bonus rectis est Deus,<br/>
Deus his, qui mundo sunt corde!<br/>
2 Mei autem paene moti sunt pedes,<br/>
paene effusi sunt gressus mei,<br/>
3 quia zelavi super gloriantes,<br/>
pacem peccatorum videns.<br/>
4 Quia non sunt eis impedimenta,<br/>
sanus et pinguis est venter eorum.<br/>
5 In labore mortalium non sunt<br/>
et cum hominibus non flagellantur.<br/>
6 Ideo quasi torques est eis superbia,<br/>
et tamquam indumentum operuit eos violentia.<br/>
7 Prodit quasi ex adipe iniquitas eorum,<br/>
erumpunt cogitationes cordis.<br/>
8
Subsannaverunt et locuti sunt nequitiam,<br/>
iniquitatem ab excelso locuti sunt.<br/>
9 Posuerunt in caelo os suum,<br/>
et lingua eorum transivit in terra.<br/>
10 Ideo in alto sedent,<br/>
et aquae plenae non pervenient ad eos.<br/>
11
Et dixerunt: “ Quomodo scit Deus,<br/>
et si est scientia in Excelso? ”.<br/>
12 Ecce ipsi
peccatores et abundantes in saeculo<br/>
multiplicaverunt divitias.<br/>
13 Et dixi: “ Ergo sine causa mundavi cor meum<br/>
et lavi in innocentia manus meas;<br/>
14 et fui flagellatus tota die,<br/>
et castigatio mea in matutinis ”.<br/>
15 Si dixissem: “ Loquar ut illi ”,<br/>
ecce generationem filiorum tuorum prodidissem.<br/>
16 Et cogitabam, ut cognoscerem hoc;<br/>
labor erat in oculis meis,<br/>
17 donec intravi in sanctuarium Dei<br/>
et intellexi novissima eorum.<br/>
18 Verumtamen in lubrico posuisti eos,<br/>
deiecisti eos in ruinas.<br/>
19 Quomodo facti sunt in desolationem!<br/>
Subito defecerunt, perierunt prae horrore.<br/>
20
Velut somnium evigilantis, Domine,<br/>
surgens imaginem ipsorum contemnes.<br/>
21 Quia exacerbatum est cor meum,<br/>
et renes mei compuncti sunt;<br/>
22 et ego insipiens factus sum et nescivi:<br/>
ut iumentum factus sum apud te.<br/>
23 Ego autem semper
tecum;<br/>
tenuisti manum dexteram meam.<br/>
24 In consilio tuo deduces me<br/>
et postea cum gloria suscipies me.<br/>
25 Quis enim mihi est in caelo?<br/>
Et tecum nihil volui super terram.<br/>
26 Defecit caro mea et cor meum;<br/>
Deus cordis mei, et pars mea Deus in aeternum.<br/>
27 Quia ecce, qui elongant se a te, peribunt;<br/>
perdidisti omnes, qui fornicantur abs te.<br/>
28 Mihi autem adhaerere Deo bonum est,<br/>
ponere in Domino Deo spem meam,<br/>
ut annuntiem omnes operationes tuas<br/>
in portis filiae Sion.</p>, <p><b> </b></p>, <p><b>
</b></p>][<p></p>, <p><b>PSALMUS
74</b>
(73)<br/>
1 <i>Maskil. Asaph</i>.<br/>
Ut quid, Deus, reppulisti in finem,<br/>
iratus est furor tuus super oves pascuae tuae?<br/>
2 Memor esto congregationis tuae,<br/>
quam possedisti ab initio.<br/>
Redemisti virgam hereditatis tuae: mons
Sion, in quo habitasti.<br/>
3 Leva gressus tuos in ruinas sempiternas:<br/>
omnia vastavit inimicus in sancto.<br/>
4 Rugierunt, qui oderunt te,<br/>
in medio congregationis tuae;<br/>
posuerunt signa sua in signa.<br/>
5 Visi sunt quasi in altum securim vibrantes<br/>
in silva condensa.<br/>
6
Exciderunt ianuas eius in idipsum;<br/>
in securi et ascia deiecerunt.<br/>
7 Incenderunt igni sanctuarium tuum,<br/>
in terram polluerunt tabernaculum nominis tui;<br/>
8 dixerunt in corde suo: “ Opprimamus eos simul ”.<br/>
Combusserunt omnes congregationes
Dei in terra.<br/>
9 Signa nostra non vidimus;<br/>
iam non est propheta,<br/>
et apud nos non est qui cognoscat amplius.<br/>
10 Usquequo, Deus, improperabit inimicus,<br/>
spernet adversarius nomen tuum in finem?<br/>
11
Ut quid avertis manum tuam<br/>
et tenes dexteram tuam in medio sinu tuo?<br/>
12 Deus autem rex noster
ante saecula,<br/>
operatus est salutes in medio terrae.<br/>
13 Tu conscidisti in virtute tua mare,<br/>
contribulasti capita draconum in aquis.<br/>
14 Tu confregisti capita Leviathan,<br/>
dedisti eum escam monstris maris.<br/>
15
Tu dirupisti fontes et torrentes;<br/>
tu siccasti fluvios perennes.<br/>
16 Tuus est dies, et tua est nox,<br/>
tu fabricatus es luminaria et solem.<br/>
17 Tu statuisti omnes terminos terrae,<br/>
aestatem et hiemem, tu plasmasti ea.<br/>
18 Memor esto huius:<br/>
inimicus improperavit Domino,<br/>
et populus insipiens sprevit nomen tuum.<br/>
19 Ne tradas bestiis animas confitentes tibi<br/>
et animas pauperum tuorum ne obliviscaris in finem.<br/>
20 Respice in
testamentum,<br/>
quia repleta sunt latibula terrae tentoriis violentiae.<br/>
21
Ne revertatur humilis factus confusus;<br/>
pauper et inops laudabunt nomen tuum.<br/>
22 Exsurge, Deus, iudica causam tuam;<br/>
memor esto improperiorum tuorum,<br/>
quae ab insipiente fiunt tota die.<br/>
23 Ne obliviscaris voces inimicorum tuorum;<br/>
tumultus adversariorum tuorum ascendit semper.</p>, <p><b> </b></p>, <p><b>
</b></p>][<p></p>, <p><b>PSALMUS 75</b> (74)<br/>
1 <i>Magistro chori. </i><i>Secundum " Ne destruxeris
".<br/>
PSALMUS. Asaph. Canticum</i>.<br/>
2 Confitebimur tibi, Deus;<br/>
confitebimur et invocabimus nomen tuum:<br/>
narrabimus mirabilia tua.<br/>
3 Cum statuero tempus,<br/>
ego iustitias iudicabo.<br/>
4 Si liquefacta est terra et omnes, qui habitant in ea,<br/>
ego confirmavi columnas eius.<br/>
5 Dixi gloriantibus: “ Nolite gloriari! ”<br/>
et delinquentibus: “Nolite exaltare cornu!<br/>
6 Nolite exaltare
in altum cornu vestrum;<br/>
nolite loqui adversus Deum proterva ”.<br/>
7 Quia neque ab oriente neque ab occidente<br/>
neque a desertis exaltatio.<br/>
8 Quoniam Deus iudex est:<br/>
hunc humiliat et hunc exaltat.<br/>
9 Quia calix in manu Domini<br/>
vini meri plenus mixto.<br/>
Et inclinavit ex hoc in hoc;<br/>
verumtamen usque ad faeces epotabunt,<br/>
bibent omnes peccatores terrae.<br/>
10 Ego autem annuntiabo in saeculum,<br/>
cantabo Deo Iacob.<br/>
11 Et omnia cornua peccatorum confringam,<br/>
et exaltabuntur cornua iusti.</p>, <p><b> </b></p>, <p><b>
</b></p>][<p></p>, <p><b>PSALMUS 76</b> (75)<br/>
1 <i>Magistro chori. Fidibus. PSALMUS. Asaph. Canticum</i>.<br/>
2 Notus in Iudaea Deus,<br/>
in Israel magnum nomen eius.<br/>
3 Et est in Salem tabernaculum eius,<br/>
et habitatio eius in Sion.<br/>
4 Ibi confregit coruscationes arcus,<br/>
scutum, gladium et bellum.<br/>
5
Illuminans tu, Mirabilis,<br/>
a montibus direptionis.<br/>
6 Spoliati sunt potentes corde, dormierunt somnum suum,<br/>
et non invenerunt omnes viri fortes manus suas.<br/>
7 Ab increpatione tua, Deus Iacob,<br/>
dormitaverunt auriga et equus.<br/>
8 Tu terribilis es, et quis resistet tibi?<br/>
Ex tunc ira tua.<br/>
9 De caelo auditum fecisti iudicium;<br/>
terra tremuit et quievit,<br/>
10 cum exsurgeret in iudicium Deus,<br/>
ut salvos faceret omnes mansuetos terrae.<br/>
11 Quoniam furor hominis confitebitur tibi,<br/>
et reliquiae furoris diem festum agent tibi.<br/>
12 Vovete et reddite
Domino Deo vestro;<br/>
omnes in circuitu eius afferant munera Terribili,<br/>
13 ei, qui aufert spiritum principum,<br/>
terribili apud reges terrae.</p>, <p><b> </b></p>, <p><b>
</b></p>][<p></p>, <p><b>PSALMUS 77</b> (76)<br/>
1 <i>Magistro chori. Secundum Idithun. Asaph. PSALMUS</i>.<br/>
2 Voce mea ad Dominum clamavi;<br/>
voce mea ad Deum, et intendit mihi.<br/>
3
In die tribulationis meae Deum exquisivi,<br/>
manus meae nocte expansae sunt<br/>
et non fatigantur.<br/>
Renuit consolari anima mea;<br/>
4 memor sum Dei et ingemisco,<br/>
exerceor, et deficit spiritus meus.<br/>
5 Vigiles tenuisti palpebras oculi mei; turbatus sum et non
sum locutus.<br/>
6 Cogitavi dies antiquos<br/>
et annos aeternos in mente habui.<br/>
7 Meditatus sum nocte cum corde meo<br/>
et exercitabar et scobebam spiritum meum.<br/>
8 Numquid in aeternum proiciet Deus,<br/>
aut non apponet, ut complacitior sit adhuc?<br/>
9 Aut deficiet in finem misericordia sua,<br/>
cessabit verbum a generatione in generationem?<br/>
10 Aut obliviscetur misereri Deus,<br/>
aut continebit in ira sua misericordias suas?<br/>
11 Et dixi: “ Hoc vulnus meum:<br/>
mutatio dexterae Excelsi ”.<br/>
12 Memor ero
operum Domini,<br/>
memor ero ab initio mirabilium tuorum.<br/>
13 Et meditabor in omnibus operibus tuis<br/>
et in adinventionibus tuis exercebor.<br/>
14 Deus, in sancto via tua;<br/>
quis deus magnus sicut Deus noster?<br/>
15 Tu es Deus, qui facis mirabilia,<br/>
notam fecisti in populis virtutem tuam.<br/>
16 Redemisti in brachio tuo populum tuum,<br/>
filios Iacob et Ioseph.<br/>
17 Viderunt te aquae, Deus,<br/>
viderunt te aquae et doluerunt;<br/>
etenim commotae sunt abyssi.<br/>
18 Effuderunt aquas nubila,<br/>
vocem dederunt nubes,<br/>
etenim sagittae tuae transeunt.<br/>
19 Vox tonitrui tui in rota;<br/>
illuxerunt coruscationes tuae orbi terrae,<br/>
commota est et contremuit terra.<br/>
20 In mari via tua, et semitae tuae in aquis multis;<br/>
et vestigia tua non cognoscuntur.<br/>
21 Deduxisti sicut oves populum tuum<br/>
in manu Moysi et Aaron.</p>, <p><b> </b></p>, <p><b>
</b></p>][<p></p>, <p><b>PSALMUS 78</b> (77)<br/>
1 <i>Maskil. Asaph</i>.<br/>
Attendite, popule meus, doctrinam meam;<br/>
inclinate aurem vestram in verba oris mei.<br/>
2 Aperiam in parabolis os meum,<br/>
eloquar arcana aetatis antiquae.<br/>
3 Quanta audivimus et cognovimus ea,<br/>
et patres nostri narraverunt nobis,<br/>
4 non occultabimus a filiis eorum,<br/>
generationi alteri narrantes<br/>
laudes Domini et virtutes eius<br/>
et mirabilia eius, quae fecit.<br/>
5 Constituit testimonium in Iacob<br/>
et legem posuit in Israel;<br/>
quanta mandaverat patribus nostris<br/>
nota facere ea filiis suis,<br/>
6 ut cognoscat generatio altera,<br/>
filii, qui nascentur.<br/>
Exsurgent et narrabunt filiis suis,<br/>
7 ut ponant in Deo spem suam<br/>
et non obliviscantur operum Dei<br/>
et mandata eius custodiant.<br/>
8 Ne fiant sicut patres eorum,<br/>
generatio rebellis et exasperans;<br/>
generatio, quae non firmavit cor suum,<br/>
et non fuit fidelis Deo spiritus eius.<br/>
9 Filii Ephraim, intendentes et mittentes arcum,<br/>
conversi sunt in die belli.<br/>
10 Non custodierunt testamentum Dei<br/>
et in lege eius renuerunt ambulare.<br/>
11
Et obliti sunt factorum eius<br/>
et mirabilium eius, quae ostendit eis.<br/>
12 Coram patribus eorum
fecit mirabilia<br/>
in terra Aegypti, in campo Taneos.<br/>
13
Scidit mare et perduxit eos<br/>
et statuit aquas quasi in utre.<br/>
14 Et deduxit eos in nube per diem<br/>
et per totam noctem in illuminatione ignis.<br/>
15 Scidit petram in eremo<br/>
et adaquavit eos velut abyssus multa.<br/>
16 Et eduxit rivulos de petra<br/>
et deduxit tamquam flumina aquas.<br/>
17 Et apposuerunt adhuc peccare ei,<br/>
in iram excitaverunt Excelsum in inaquoso.<br/>
18 Et tentaverunt Deum in cordibus suis,<br/>
petentes escas animabus suis;<br/>
19 et contra Deum locuti sunt,<br/>
dixerunt: “ Numquid poterit Deus parare mensam in deserto? ”.<br/>
20 Ecce percussit petram, et fluxerunt aquae,<br/>
et torrentes inundaverunt.<br/>
“ Numquid et panem poterit dare<br/>
aut parare carnes populo suo? ”.<br/>
21 Ideo audivit Dominus et exarsit,<br/>
et ignis accensus est in Iacob,<br/>
et ira ascendit in Israel.<br/>
22 Quia non
crediderunt in Deo<br/>
nec speraverunt in salutari eius.<br/>
23 Verumtamen mandavit nubibus desuper<br/>
et ianuas caeli aperuit;<br/>
24 et pluit illis manna ad manducandum<br/>
et panem caeli dedit eis:<br/>
25 panem angelorum manducavit homo;<br/>
cibaria misit eis ad abundantiam.<br/>
26 Excitavit austrum in caelo<br/>
et induxit in virtute sua africum;<br/>
27 et pluit super eos sicut pulverem carnes<br/>
et sicut arenam maris volatilia pennata:<br/>
28 et ceciderunt in medio castrorum eorum,<br/>
circa tabernacula eorum.<br/>
29 Et manducaverunt et saturati sunt nimis,<br/>
et desiderium eorum attulit eis.<br/>
30 Nondum recesserant a desiderio suo,<br/>
adhuc escae eorum erant in ore ipsorum,<br/>
31 et ira Dei ascendit super eos<br/>
et occidit pingues eorum<br/>
et electos Israel prostravit.<br/>
32 In omnibus his peccaverunt adhuc<br/>
et non crediderunt in mirabilibus eius;<br/>
33 et consumpsit in halitu dies eorum<br/>
et annos eorum cum festinatione.<br/>
34 Cum occideret eos, quaerebant eum<br/>
et conversi veniebant diluculo ad eum;<br/>
35 et rememorati sunt quia Deus adiutor est eorum,<br/>
et Deus Excelsus redemptor eorum est.<br/>
36 Et suaserunt ei in ore suo<br/>
et lingua sua mentiti sunt ei;<br/>
37 cor autem eorum non erat rectum cum eo,<br/>
nec fideles erant in testamento eius.<br/>
38
Ipse autem est misericors<br/>
et propitiatur iniquitati et non disperdit.<br/>
Saepe avertit iram suam<br/>
et non accendit omnem furorem suum.<br/>
39 Et recordatus est quia caro sunt,<br/>
spiritus vadens et non rediens.<br/>
40 Quoties exacerbaverunt eum in deserto,<br/>
in iram concitaverunt eum in inaquoso!<br/>
41 Et reversi sunt et tentaverunt Deum<br/>
et Sanctum Israel exacerbaverunt.<br/>
42 Non sunt recordati
manus eius,<br/>
diei, qua redemit eos de manu tribulantis.<br/>
43 Cum posuit in Aegypto signa sua<br/>
et prodigia sua in campo Taneos.<br/>
44 Convertit in sanguinem flumina eorum<br/>
et rivulos eorum, ne biberent.<br/>
45 Misit in eos coenomyiam et comedit eos,<br/>
ranam et perdidit eos.<br/>
46
Dedit brucho fructus eorum,<br/>
labores eorum locustae.<br/>
47 Occidit in grandine vineas eorum,<br/>
moros eorum in pruina.<br/>
48 Tradidit grandini iumenta eorum<br/>
et greges eorum flammae ignis.<br/>
49 Misit in eos ardorem irae suae,<br/>
indignationem et comminationem et angustiam,<br/>
immissionem angelorum malorum.<br/>
50 Complanavit semitam
irae suae;<br/>
non pepercit a morte animabus eorum<br/>
et vitam eorum in peste conclusit.<br/>
51 Percussit omne primogenitum in terra Aegypti,<br/>
primitias roboris eorum in tabernaculis Cham.<br/>
52 Abstulit sicut oves populum suum<br/>
et perduxit eos tamquam gregem in deserto.<br/>
53 Deduxit eos in spe, et non timuerunt,<br/>
et inimicos eorum operuit mare.<br/>
54
Et induxit eos in fines sanctificationis suae,<br/>
in montem, quem acquisivit dextera eius.<br/>
55 Et eiecit a facie eorum gentes<br/>
et divisit eis terram in funiculo hereditatis<br/>
et habitare fecit in tabernaculis eorum tribus Israel.<br/>
56 Et tentaverunt et exacerbaverunt Deum Excelsum<br/>
et testimonia eius non custodierunt.<br/>
57 Recesserunt et praevaricati sunt,<br/>
quemadmodum patres eorum;<br/>
conversi sunt retro ut arcus pravus.<br/>
58 In iram concitaverunt eum in collibus suis<br/>
et in sculptilibus suis ad aemulationem eum provocaverunt.<br/>
59 Audivit Deus et exarsit<br/>
et sprevit valde Israel.<br/>
60 Et reppulit habitaculum Silo,<br/>
tabernaculum, ubi habitavit in hominibus.<br/>
61
Et tradidit in captivitatem virtutem suam<br/>
et pulchritudinem suam in manus inimici.<br/>
62 Et conclusit in gladio populum suum<br/>
et in hereditatem suam exarsit.<br/>
63 Iuvenes eorum comedit ignis,<br/>
et virgines eorum non sunt desponsatae.<br/>
64 Sacerdotes eorum in gladio ceciderunt,<br/>
et viduae eorum non plorabantur.<br/>
65
Et excitatus est tamquam dormiens Dominus,<br/>
tamquam potens crapulatus a vino.<br/>
66 Et percussit inimicos
suos in posteriora,<br/>
opprobrium sempiternum dedit illis.<br/>
67 Et reppulit tabernaculum Ioseph<br/>
et tribum Ephraim non elegit,<br/>
68 sed elegit tribum Iudae,<br/>
montem Sion, quem dilexit.<br/>
69 Et aedificavit sicut excelsum sanctuarium suum,<br/>
sicut terram, quam fundavit in saecula.<br/>
70 Et elegit David servum suum<br/>
et sustulit eum de gregibus ovium,<br/>
71 de post fetantes accepit eum:<br/>
pascere Iacob populum suum<br/>
et Israel hereditatem suam.<br/>
72 Et pavit eos in innocentia cordis sui<br/>
et in prudentia manuum suarum deduxit eos.</p>, <p><b> </b></p>, <p><b>
</b></p>][<p></p>, <p><b>PSALMUS 79</b> (78)<br/>
1 <i>PSALMUS. Asaph</i>.<br/>
Deus, venerunt gentes in hereditatem tuam,<br/>
polluerunt templum sanctum tuum,<br/>
posuerunt Ierusalem in ruinas.<br/>
2 Dederunt morticina servorum tuorum escas volatilibus caeli,<br/>
carnes sanctorum tuorum bestiis terrae.<br/>
3 Effuderunt sanguinem eorum tamquam aquam<br/>
in circuitu Ierusalem, et non erat qui sepeliret.<br/>
4 Facti sumus opprobrium vicinis nostris,<br/>
subsannatio et illusio his, qui in circuitu nostro sunt.<br/>
5 Usquequo, Domine? Irasceris in finem?<br/>
Accendetur velut ignis zelus tuus?<br/>
6 Effunde iram tuam in gentes, quae te non noverunt,<br/>
et in regna, quae nomen tuum non invocaverunt,<br/>
7 quia comederunt Iacob<br/>
et sedem eius desolaverunt.<br/>
8 Ne memineris iniquitatum patrum nostrorum,<br/>
cito anticipent nos misericordiae tuae,<br/>
quia pauperes facti sumus nimis.<br/>
9 Adiuva nos, Deus salutaris nostri,<br/>
propter gloriam nominis tui et libera nos;<br/>
et propitius esto peccatis nostris propter nomen tuum.<br/>
10 Quare dicent in gentibus: “ Ubi est Deus eorum? ”.<br/>
Innotescat in nationibus coram oculis nostris<br/>
ultio sanguinis servorum tuorum, qui effusus est.<br/>
11 Introeat in conspectu tuo gemitus compeditorum;<br/>
secundum magnitudinem brachii tui<br/>
superstites relinque filios mortis.<br/>
12 Et redde vicinis nostris septuplum in sinu eorum,<br/>
improperium ipsorum, quod exprobraverunt tibi, Domine.<br/>
13 Nos autem, populus tuus et oves pascuae tuae,<br/>
confitebimur tibi in saeculum;<br/>
in generationem et generationem annuntiabimus laudem tuam.</p>, <p><b> </b></p>, <p><b>
</b></p>][<p></p>, <p><b>PSALMUS 80</b> (79)<br/>
1 <i>Magistro chori. </i><i>Secundum " Lilium
praecepti ".<br/>
Asaph. PSALMUS</i>.<br/>
2 Qui pascis Israel, intende,<br/>
qui deducis velut ovem Ioseph.<br/>
Qui sedes super cherubim, effulge<br/>
3 coram Ephraim, Beniamin et Manasse.<br/>
Excita
potentiam tuam et veni,<br/>
ut salvos facias nos.<br/>
4 Deus, converte nos,<br/>
illustra faciem tuam, et salvi erimus.<br/>
5 Domine, Deus virtutum,<br/>
quousque irasceris super orationem populi tui?<br/>
6 Cibasti nos pane
lacrimarum<br/>
et potum dedisti nobis in lacrimis copiose.<br/>
7 Posuisti nos in contradictionem vicinis nostris,<br/>
et inimici nostri subsannaverunt nos.<br/>
8 Deus virtutum, converte nos,<br/>
illustra faciem tuam, et salvi erimus.<br/>
9 Vineam de Aegypto transtulisti,<br/>
eiecisti gentes et plantasti eam.<br/>
10 Purgasti locum in conspectu eius,<br/>
plantasti radices eius, et implevit terram.<br/>
11 Operti sunt montes umbra eius,<br/>
et ramis eius cedri Dei;<br/>
12 extendit palmites suos usque ad mare<br/>
et usque ad flumen propagines suas.<br/>
13 Ut quid destruxisti maceriam eius,<br/>
et vindemiant eam omnes, qui praetergrediuntur viam?<br/>
14
Exterminavit eam aper de silva,<br/>
et singularis ferus depastus est eam.<br/>
15 Deus virtutum, convertere,<br/>
respice de caelo et vide et visita vineam istam.<br/>
16 Et protege eam, quam plantavit dextera tua,<br/>
et super filium hominis, quem confirmasti tibi.<br/>
17 Incensa est igni et suffossa;<br/>
ab increpatione vultus tui peribunt.<br/>
18 Fiat manus tua super virum dexterae tuae,<br/>
super filium hominis, quem confirmasti tibi.<br/>
19 Et non discedemus a te, vivificabis nos,<br/>
et nomen tuum invocabimus.<br/>
20 Domine, Deus virtutum, converte nos<br/>
et illustra faciem tuam, et salvi erimus.</p>, <p><b> </b></p>, <p><b>
</b></p>][<p></p>, <p><b>PSALMUS 81</b> (80)<br/>
1 <i>Magistro chori. Secundum " Torcularia... ".
Asaph</i>.<br/>
2 Exsultate Deo adiutori nostro;<br/>
iubilate Deo Iacob.<br/>
3 Sumite psalmum et date tympanum,<br/>
psalterium iucundum cum cithara.<br/>
4 Bucinate in neomenia tuba,<br/>
in die plenae lunae, in sollemnitate nostra.<br/>
5 Quia praeceptum in Israel est,<br/>
et iudicium Deo Iacob.<br/>
6 Testimonium in Ioseph posuit illud,<br/>
cum exiret de terra Aegypti;<br/>
sermonem, quem non noveram, audivi:<br/>
7 “ Diverti ab oneribus dorsum eius;<br/>
manus eius a cophino recesserunt.<br/>
8 In tribulatione invocasti me, et liberavi te,<br/>
exaudivi te in abscondito tempestatis,<br/>
probavi te apud aquam Meriba.<br/>
9
Audi, populus meus, et contestabor te;<br/>
Israel, utinam audias me!<br/>
10 Non erit in te deus alienus,<br/>
neque adorabis deum extraneum.<br/>
11 Ego enim sum Dominus Deus tuus,<br/>
qui eduxi te de terra Aegypti;<br/>
dilata os tuum, et implebo illud.<br/>
12 Et non audivit populus meus vocem meam,<br/>
et Israel non intendit mihi.<br/>
13 Et dimisi eos secundum duritiam cordis eorum,<br/>
ibunt in adinventionibus suis.<br/>
14 Si populus meus audisset me,<br/>
Israel si in viis meis ambulasset!<br/>
15 In brevi inimicos eorum humiliassem<br/>
et super tribulantes eos misissem manum meam.<br/>
16 Inimici Domini blandirentur ei,<br/>
et esset sors eorum in saecula;<br/>
17 et cibarem eos ex adipe frumenti<br/>
et de petra melle saturarem eos ”.</p>, <p><b> </b></p>, <p><b>
</b></p>][<p></p>, <p><b>PSALMUS 82</b> (81)<br/>
1 <i>PSALMUS. Asaph</i>.<br/>
Deus stetit in concilio divino,<br/>
in medio deorum iudicat.<br/>
2
“
Usquequo iudicabitis inique<br/>
et facies peccatorum sumetis?<br/>
3 Iudicate egeno et pupillo,<br/>
humilem et pauperem iustificate.<br/>
4 Eripite pauperem<br/>
et egenum de manu peccatoris liberate ”.<br/>
5 Nescierunt neque intellexerunt, in tenebris ambulant;<br/>
movebuntur omnia fundamenta terrae.<br/>
6 Ego dixi: “ Dii estis,<br/>
et filii Excelsi omnes ”.<br/>
7 Vos autem sicut homines moriemini<br/>
et sicut unus de principibus cadetis.<br/>
8 Surge, Deus, iudica terram,<br/>
quoniam tu hereditabis in omnibus gentibus.</p>, <p><b> </b></p>, <p><b>
</b></p>][<p></p>, <p><b>PSALMUS 83</b> (82)<br/>
1 <i>Canticum. PSALMUS. Asaph</i>.<br/>
2 Deus, ne quiescas, ne taceas<br/>
neque compescaris, Deus,<br/>
3 quoniam ecce inimici tui fremuerunt,<br/>
et, qui oderunt te, extulerunt caput.<br/>
4 Adversus populum tuum malignaverunt consilium<br/>
et cogitaverunt adversus eos, quos abscondisti tibi.<br/>
5 Dixerunt: “ Venite, et disperdamus eos de gente,<br/>
et non memoretur nomen Israel ultra! ”.<br/>
6 Quoniam cogitaverunt unanimiter,<br/>
adversum te testamentum statuerunt:<br/>
7 tabernacula Idumaeorum et Ismaelitae,<br/>
Moab et Agareni,<br/>
8 Gebal et Ammon et Amalec,<br/>
Philistaea cum habitantibus Tyrum.<br/>
9
Etenim Assur sociabatur cum illis;<br/>
facti sunt in adiutorium filiis Lot.<br/>
10 Fac illis sicut Madian et Sisarae,<br/>
sicut Iabin in torrente Cison.<br/>
11 Disperierunt in Endor,<br/>
facti sunt ut stercus super terram.<br/>
12 Pone duces eorum sicut Oreb et Zeb<br/>
et Zebee et Salmana, omnes principes eorum,<br/>
13 qui dixerunt:<br/>
“ Hereditate
possideamus pascua Dei! ”.<br/>
14
Deus meus, pone illos ut rotam<br/>
et sicut stipulam ante ventum.<br/>
15 Sicut ignis, qui comburit silvam,<br/>
et sicut flamma devorans montes,<br/>
16 ita persequeris illos in tempestate tua<br/>
et in procella tua turbabis eos.<br/>
17 Imple facies eorum ignominia,<br/>
et quaerent nomen tuum, Domine.<br/>
18 Erubescant et conturbentur in saeculum saeculi<br/>
et confundantur et pereant;<br/>
19 et cognoscant quia nomen tibi Dominus:<br/>
tu solus Altissimus super omnem terram.</p>, <p><b> </b></p>, <p><b>
</b></p>][<p></p>, <p><b>PSALMUS 84</b> (83)<br/>
1 <i>Magistro chori. Secundum " Torcularia ".<br/>
Filiorum Core. PSALMUS.</i><br/>
2 Quam dilecta tabernacula tua, Domine virtutum!<br/>
3 Concupiscit et deficit anima mea in atria Domini.<br/>
Cor meum et caro mea exsultaverunt in Deum vivum.<br/>
4 Etenim passer invenit sibi domum,<br/>
et turtur nidum sibi, ubi ponat pullos suos:<br/>
altaria tua, Domine virtutum, rex meus et Deus meus.<br/>
5 Beati, qui habitant in domo tua:<br/>
in perpetuum laudabunt te.<br/>
6
Beatus vir, cuius est auxilium abs te,<br/>
ascensiones in corde suo disposuit.<br/>
7 Transeuntes per vallem sitientem<br/>
in fontem ponent eam,<br/>
etenim benedictionibus vestiet eam pluvia matutina.<br/>
8 Ibunt de virtute in virtutem,<br/>
videbitur Deus deorum in Sion.<br/>
9 Domine, Deus virtutum, exaudi orationem meam;<br/>
auribus percipe, Deus Iacob.<br/>
10 Protector noster aspice, Deus,<br/>
et respice in faciem christi tui.<br/>
11 Quia melior est dies
una in atriis tuis super milia,<br/>
elegi ad limen esse in domo Dei mei<br/>
magis quam habitare in tabernaculis peccatorum.<br/>
12
Quia sol et scutum est Dominus Deus,<br/>
gratiam et gloriam dabit Dominus;<br/>
non privabit bonis eos,<br/>
qui ambulant in innocentia.<br/>
13 Domine virtutum,
beatus homo, qui sperat in te.</p>, <p><b> </b></p>, <p><b>
</b></p>][<p></p>, <p><b>PSALMUS 85</b> (84)<br/>
1 <i>Magistro chori. Filiorum Core. PSALMUS</i>.<br/>
2 Complacuisti tibi, Domine, in terra tua,<br/>
convertisti captivitatem Iacob.<br/>
3 Remisisti iniquitatem plebis tuae,<br/>
operuisti omnia peccata eorum.<br/>
4 Contraxisti omnem iram tuam,<br/>
revertisti a furore indignationis tuae.<br/>
5 Converte nos, Deus, salutaris noster,<br/>
et averte iram tuam a nobis.<br/>
6 Numquid in aeternum irasceris nobis<br/>
aut extendes iram tuam a generatione in generationem?<br/>
7 Nonne tu conversus vivificabis nos,<br/>
et plebs tua laetabitur in te?<br/>
8 Ostende nobis, Domine, misericordiam tuam<br/>
et salutare tuum da nobis.<br/>
9 Audiam, quid loquatur Dominus Deus,<br/>
quoniam loquetur pacem ad plebem suam et sanctos suos<br/>
et ad eos, qui convertuntur corde.<br/>
10 Vere prope timentes eum salutare ipsius,<br/>
ut inhabitet gloria in terra nostra.<br/>
11 Misericordia et veritas obviaverunt sibi,<br/>
iustitia et pax osculatae sunt.<br/>
12 Veritas de terra orta est,<br/>
et iustitia de caelo prospexit.<br/>
13 Etenim Dominus dabit benignitatem,<br/>
et terra nostra dabit fructum suum.<br/>
14 Iustitia ante eum ambulabit<br/>
et ponet in via gressus suos.</p>, <p><b> </b></p>, <p><b>
</b></p>][<p></p>, <p><b>PSALMUS 86</b> (85)<br/>
1 <i>Precatio. David</i>.<br/>
Inclina, Domine, aurem tuam et exaudi me,<br/>
quoniam inops et pauper sum ego.<br/>
2 Custodi animam meam, quoniam sanctus sum;<br/>
salvum fac servum tuum, Deus meus, sperantem in te<br/>
3 Miserere mei, Domine, quoniam ad te clamavi tota die.<br/>
4 Laetifica animam servi tui,<br/>
quoniam ad te, Domine, animam meam levavi.<br/>
5
Quoniam tu, Domine, suavis et mitis<br/>
et multae misericordiae omnibus invocantibus te. -<br/>
6 Auribus percipe, Domine, orationem meam<br/>
et intende voci deprecationis meae.<br/>
7 In die tribulationis meae clamavi ad te,<br/>
quia exaudies me.<br/>
8 Non est similis tui in diis, Domine,<br/>
et nihil sicut opera tua.<br/>
9 Omnes gentes, quascumque fecisti, venient<br/>
et adorabunt coram te, Domine,<br/>
et glorificabunt nomen tuum,<br/>
10 quoniam magnus es tu et faciens mirabilia:<br/>
tu es Deus solus.<br/>
11 Doce me, Domine, viam tuam,<br/>
et ingrediar in veritate tua;<br/>
simplex fac cor meum,<br/>
ut timeat nomen tuum.<br/>
12 Confitebor tibi, Domine Deus meus, in toto corde meo<br/>
et glorificabo nomen tuum in aeternum,<br/>
13 quia misericordia tua magna est super me,<br/>
et eruisti animam meam ex inferno inferiori.<br/>
14 Deus, superbi insurrexerunt super me,<br/>
et synagoga potentium quaesierunt animam meam<br/>
et non proposuerunt te in conspectu suo.<br/>
15 Et tu, Domine, Deus miserator et misericors,<br/>
patiens et multae misericordiae et veritatis,<br/>
16 respice in me et miserere mei;<br/>
da fortitudinem tuam puero tuo<br/>
et salvum fac filium ancillae tuae.<br/>
17 Fac mecum signum in bonum,<br/>
ut videant, qui oderunt me, et confundantur,<br/>
quoniam tu, Domine, adiuvisti me et consolatus es me.</p>, <p><b> </b></p>, <p><b>
</b></p>][<p></p>, <p><b>PSALMUS 87</b> (86)<br/>
1 <i>Filiorum Core. </i><i>PSALMUS. Canticum</i>.<br/>
Fundamenta eius in montibus sanctis;<br/>
2 diligit Dominus portas Sion<br/>
super omnia tabernacula Iacob.<br/>
3 Gloriosa dicta sunt de te, civitas Dei! -<br/>
4 Memor ero Rahab et Babylonis inter scientes me;<br/>
ecce Philistaea et Tyrus cum Aethiopia:<br/>
hi nati sunt illic.<br/>
5 Et de Sion dicetur: “ Hic et ille natus est in ea;<br/>
et ipse firmavit eam Altissimus ”.<br/>
6 Dominus referet in librum populorum:<br/>
“ Hi nati sunt illic ”.<br/>
7 Et cantant sicut choros ducentes:<br/>
“ Omnes fontes mei in te ”.</p>, <p><b> </b></p>, <p><b>
</b></p>][<p></p>, <p><b>PSALMUS 88</b> (87)<br/>
1 <i>Canticum. PSALMUS. Filiorum Core. Magistro chori.<br/>
Secundum " Mahalat ". Ad cantandum. </i><i>Maskil. Heman Ezrahitae</i>.<br/>
2 Domine, Deus salutis meae,<br/>
in die clamavi et nocte coram te.<br/>
3 Intret in conspectu tuo oratio mea;<br/>
inclina aurem tuam ad precem meam.<br/>
4 Quia repleta est malis anima mea,<br/>
et vita mea inferno appropinquavit.<br/>
5 Aestimatus sum cum descendentibus in lacum,<br/>
factus sum sicut homo sine adiutorio.<br/>
6 Inter mortuos liber,<br/>
sicut vulnerati dormientes in sepulcris;<br/>
quorum non es memor amplius,<br/>
et ipsi de manu tua abscissi sunt.<br/>
7 Posuisti me in lacu
inferiori,<br/>
in tenebrosis et in umbra mortis.<br/>
8
Super me gravatus est furor tuus,<br/>
et omnes fluctus tuos induxisti super me.<br/>
9 Longe fecisti notos meos a me,<br/>
posuisti me abominationem eis;<br/>
conclusus sum et non egrediar.<br/>
10 Oculi mei languerunt prae afflictione.<br/>
Clamavi ad te, Domine, tota die,<br/>
expandi ad te manus meas. -<br/>
11 Numquid mortuis facies mirabilia,<br/>
aut surgent umbrae et confitebuntur tibi?<br/>
12 Numquid narrabit aliquis in sepulcro misericordiam tuam<br/>
et veritatem tuam in loco perditionis?<br/>
13 Numquid cognoscentur in tenebris mirabilia tua,<br/>
et iustitia tua in terra oblivionis?<br/>
14 Et ego ad te, Domine, clamavi,<br/>
et mane oratio mea praeveniet te.<br/>
15 Ut quid, Domine, repellis animam meam,<br/>
abscondis faciem tuam a me?<br/>
16 Pauper sum ego et moriens a iuventute mea;<br/>
portavi pavores tuos et conturbatus sum.<br/>
17 Super me transierunt irae tuae,<br/>
et terrores tui exciderunt me.<br/>
18 Circuierunt me sicut aqua tota die,<br/>
circumdederunt me simul.<br/>
19 Elongasti a me amicum et proximum,<br/>
et noti mei sunt tenebrae.</p>, <p><b> </b></p>, <p><b>
</b></p>][<p></p>, <p><b>PSALMUS
89</b>
(88)<br/>
1 <i>Maskil. Ethan Ezrahitae</i>.<br/>
2 Misericordias Domini in aeternum cantabo;<br/>
in generationem et generationem<br/>
annuntiabo veritatem tuam in ore meo.<br/>
3 Quoniam dixisti: “ In
aeternum misericordia aedificabitur ”,<br/>
in caelis firmabitur veritas tua.<br/>
4 “ Disposui testamentum electo meo,<br/>
iuravi David servo meo:<br/>
5 Usque in aeternum confirmabo semen tuum<br/>
et aedificabo in generationem et generationem sedem tuam ”.<br/>
6 Confitebuntur caeli mirabilia tua, Domine,<br/>
etenim veritatem tuam in ecclesia sanctorum.<br/>
7 Quoniam quis in nubibus aequabitur Domino,<br/>
similis erit Domino in filiis Dei?<br/>
8
Deus, metuendus in consilio sanctorum,<br/>
magnus et terribilis super omnes, qui in circuitu eius sunt.<br/>
9 Domine, Deus virtutum, quis similis tibi?<br/>
Potens es, Domine, et veritas tua in circuitu tuo.<br/>
10 Tu dominaris superbiae maris,<br/>
elationes fluctuum eius tu mitigas.<br/>
11 Tu conculcasti sicut
vulneratum Rahab,<br/>
in brachio virtutis tuae dispersisti inimicos tuos.<br/>
12 Tui sunt caeli, et tua est terra,<br/>
orbem terrae et plenitudinem eius tu fundasti;<br/>
13 Aquilonem et austrum tu creasti,<br/>
Thabor et Hermon in nomine tuo exsultabunt.<br/>
14 Tibi brachium cum potentia;<br/>
firma est manus tua, et exaltata dextera tua.<br/>
15 Iustitia et iudicium firmamentum sedis tuae.<br/>
Misericordia
et veritas praecedent faciem tuam.<br/>
16 Beatus populus, qui scit iubilationem.<br/>
Domine, in lumine vultus tui ambulabunt<br/>
17 et in nomine tuo exsultabunt tota die et in iustitia tua
exaltabuntur,<br/>
18 quoniam decor virtutis eorum tu es,<br/>
et in beneplacito tuo exaltabitur cornu nostrum.<br/>
19 Quia Domini est
scutum nostrum,<br/>
et Sancti Israel rex noster.<br/>
20
Tunc locutus es in visione sanctis tuis et dixisti:<br/>
“
Posui adiutorium in potente<br/>
et exaltavi electum de plebe.<br/>
21 Inveni David
servum meum;<br/>
oleo sancto meo unxi eum.<br/>
22 Manus enim mea firma erit cum eo, et brachium meum
confortabit eum.<br/>
23
Nihil proficiet inimicus in eo,<br/>
et filius iniquitatis non opprimet eum.<br/>
24 Et concidam a facie ipsius inimicos eius<br/>
et odientes eum percutiam.<br/>
25 Et veritas mea et misericordia mea cum ipso,<br/>
et in nomine meo exaltabitur cornu eius.<br/>
26 Et ponam super mare manum eius<br/>
et super flumina dexteram eius.<br/>
27 Ipse invocabit me: “Pater meus es tu,<br/>
Deus meus et refugium salutis meae”.<br/>
28 Et ego primogenitum ponam illum,<br/>
excelsum prae regibus terrae.<br/>
29 In aeternum
servabo illi misericordiam meam;<br/>
et testamentum meum fidele ipsi.<br/>
30 Et ponam in saeculum saeculi semen eius;<br/>
et thronum eius sicut dies caeli.<br/>
31 Si autem dereliquerint filii eius legem meam<br/>
et in iudiciis meis non ambulaverint,<br/>
32 si iustificationes meas profanaverint<br/>
et mandata mea non custodierint,<br/>
33 visitabo in virga delictum eorum<br/>
et in verberibus iniquitatem eorum.<br/>
34 Misericordiam autem meam non avertam ab eo<br/>
neque mentiar in veritate mea.<br/>
35 Non profanabo testamentum meum et, quae procedunt de labiis
meis, non faciam irrita.<br/>
36 Semel iuravi in sancto meo: David non mentiar.<br/>
37 Semen eius in aeternum manebit,<br/>
et thronus eius sicut sol in conspectu meo<br/>
38 et sicut luna firmus stabit in aeternum<br/>
et testis in caelo fidelis ”.<br/>
39 Tu vero reppulisti et reiecisti,<br/>
iratus es contra christum tuum;<br/>
40 evertisti testamentum servi tui,<br/>
profanasti in terram diadema eius.<br/>
41 Destruxisti omnes muros eius,<br/>
posuisti munitiones eius in ruinas.<br/>
42 Diripuerunt eum omnes transeuntes viam,<br/>
factus est opprobrium vicinis suis.<br/>
43 Exaltasti dexteram deprimentium eum,<br/>
laetificasti omnes inimicos eius.<br/>
44 Avertisti aciem gladii eius<br/>
et non es auxiliatus ei in bello.<br/>
45 Finem posuisti splendori eius<br/>
et sedem eius in terram collisisti.<br/>
46 Minorasti dies iuventutis eius,<br/>
perfudisti eum confusione.<br/>
47 Usquequo, Domine, absconderis in finem,<br/>
exardescet sicut ignis ira tua?<br/>
48 Memorare, quam brevis mea substantia.<br/>
Ad quam vanitatem creasti omnes filios hominum?<br/>
49 Quis est homo, qui vivet et non videbit mortem,<br/>
eruet animam suam de manu inferi?<br/>
50 Ubi sunt misericordiae tuae antiquae, Domine,<br/>
sicut iurasti David in veritate tua?<br/>
51 Memor esto, Domine, opprobrii servorum tuorum,<br/>
quod continui in sinu meo, multarum gentium,<br/>
52 quo exprobraverunt inimici tui, Domine,<br/>
quo exprobraverunt vestigia christi tui.<br/>
53
Benedictus Dominus in aeternum. Fiat,
fiat.</p>, <p> </p>, <p align="center" style="text-align:center"><b><i>LIBER IV (Psalmi 90-106) </i></b></p>, <p align="center" style="text-align:center"><b><a href="http://www.vatican.va/archive/bible/nova_vulgata/documents/#PSALMUS 90">90</a></b><b> </b><b><a href="http://www.vatican.va/archive/bible/nova_vulgata/documents/#PSALMUS 91">91</a></b><b> </b><b><a href="http://www.vatican.va/archive/bible/nova_vulgata/documents/#PSALMUS 92">92</a></b><b> </b><b><a href="http://www.vatican.va/archive/bible/nova_vulgata/documents/#PSALMUS 93">93</a></b><b> </b><b><a href="http://www.vatican.va/archive/bible/nova_vulgata/documents/#PSALMUS 94">94</a></b><b> </b><b><a href="http://www.vatican.va/archive/bible/nova_vulgata/documents/#PSALMUS 95">95</a></b><b> </b><b><a href="http://www.vatican.va/archive/bible/nova_vulgata/documents/#PSALMUS 96">96</a></b><b> </b><b><a href="http://www.vatican.va/archive/bible/nova_vulgata/documents/#PSALMUS 97">97</a></b><b> </b><b><a href="http://www.vatican.va/archive/bible/nova_vulgata/documents/#PSALMUS 98">98</a></b><b> </b><b><a href="http://www.vatican.va/archive/bible/nova_vulgata/documents/#PSALMUS 99">99</a></b><b> </b><b><a href="http://www.vatican.va/archive/bible/nova_vulgata/documents/#PSALMUS 100">100</a></b><b> </b><b><a href="http://www.vatican.va/archive/bible/nova_vulgata/documents/#PSALMUS 101">101</a></b><b> </b><b><a href="http://www.vatican.va/archive/bible/nova_vulgata/documents/#PSALMUS 102">102</a></b><b> </b><b><a href="http://www.vatican.va/archive/bible/nova_vulgata/documents/#PSALMUS 103">103</a></b><b> </b><b><a href="http://www.vatican.va/archive/bible/nova_vulgata/documents/#PSALMUS 104">104</a></b><b> </b><b><a href="http://www.vatican.va/archive/bible/nova_vulgata/documents/#PSALMUS 105">105</a></b><b> </b><b><a href="http://www.vatican.va/archive/bible/nova_vulgata/documents/#PSALMUS 106">106</a></b></p>, <p align="center" style="text-align:center"><b> </b></p>, <p><b> </b></p>, <p><b>
</b></p>][<p></p>, <p><b>PSALMUS 90</b> (89)<br/>
1 <i>Precatio. Moysis viri Dei</i>.<br/>
Domine, refugium factus es nobis<br/>
a generatione in generationem.<br/>
2 Priusquam montes nascerentur, aut gigneretur terra et orbis,<br/>
a saeculo et usque in saeculum tu es Deus.<br/>
3 Reducis hominem in pulverem;<br/>
et dixisti: “ Revertimini, filii hominum ”.<br/>
4 Quoniam mille anni ante oculos tuos<br/>
tamquam dies hesterna, quae praeteriit,<br/>
et custodia in nocte.<br/>
5 Auferes eos, somnium erunt:<br/>
6 mane sicut herba succrescens,<br/>
mane floret et crescit,<br/>
vespere decidit et arescit.<br/>
7 Quia defecimus in ira tua<br/>
et in furore tuo turbati sumus.<br/>
8 Posuisti iniquitates nostras in conspectu tuo,<br/>
occulta nostra in illuminatione vultus tui.<br/>
9 Quoniam omnes dies nostri evanuerunt in ira tua,<br/>
consumpsimus ut suspirium annos nostros.<br/>
10 Dies annorum nostrorum sunt septuaginta anni<br/>
aut in valentibus octoginta anni,<br/>
et maior pars eorum labor et dolor,<br/>
quoniam cito transeunt, et avolamus.<br/>
11 Quis novit potestatem irae tuae<br/>
et secundum timorem tuum indignationem tuam?<br/>
12 Dinumerare dies nostros sic doce nos, ut inducamus cor ad
sapientiam.<br/>
13 Convertere, Domine, usquequo?<br/>
Et
deprecabilis esto super servos tuos.<br/>
14 Reple nos mane misericordia tua,<br/>
et exsultabimus et delectabimur omnibus diebus nostris.<br/>
15 Laetifica nos pro diebus, quibus nos humiliasti,<br/>
pro annis, quibus vidimus mala.<br/>
16 Appareat servis tuis opus tuum,<br/>
et decor tuus filiis eorum.<br/>
17 Et sit splendor Domini Dei nostri super nos,<br/>
et opera manuum nostrarum confirma super nos<br/>
et opus manuum nostrarum confirma.</p>, <p><b> </b></p>, <p><b>
</b></p>][<p></p>, <p><b>PSALMUS 91</b> (90)<br/>
1 Qui habitat in protectione Altissimi,<br/>
sub umbra Omnipotentis commorabitur.<br/>
2 Dicet Domino: “ Refugium meum<br/>
et fortitudo mea, Deus meus, sperabo in eum ”.<br/>
3 Quoniam ipse liberabit te de laqueo venantium<br/>
et a verbo maligno.<br/>
4
Alis suis obumbrabit tibi,<br/>
et sub pennas eius confugies;<br/>
scutum et lorica veritas eius.<br/>
5 Non timebis a timore
nocturno,<br/>
a sagitta volante in die,<br/>
6 a peste perambulante in tenebris,<br/>
ab exterminio vastante in meridie.<br/>
7 Cadent a latere tuo mille<br/>
et decem milia a dextris tuis;<br/>
ad te autem non appropinquabit.<br/>
8 Verumtamen oculis tuis considerabis<br/>
et retributionem peccatorum videbis.<br/>
9 Quoniam tu es, Domine, refugium meum.<br/>
Altissimum posuisti habitaculum tuum.<br/>
10 Non accedet ad te malum,<br/>
et flagellum non appropinquabit tabernaculo tuo,<br/>
11 quoniam angelis suis mandabit de te,<br/>
ut custodiant te in omnibus viis tuis.<br/>
12 In manibus portabunt te,<br/>
ne forte offendas ad lapidem pedem tuum.<br/>
13 Super aspidem et basiliscum ambulabis<br/>
et conculcabis leonem et draconem.<br/>
14 Quoniam mihi adhaesit, liberabo eum;<br/>
suscipiam eum, quoniam cognovit nomen meum.<br/>
15
Clamabit ad me, et ego exaudiam eum;<br/>
cum ipso sum in tribulatione;<br/>
eripiam eum et glorificabo eum.<br/>
16 Longitudine dierum
replebo eum<br/>
et ostendam illi salutare meum.</p>, <p><b> </b></p>, <p><b>
</b></p>][<p></p>, <p><b>PSALMUS 92</b> (91)<br/>
1 <i>PSALMUS. Canticum. Pro die Sabbati</i>.<br/>
2 Bonum est confiteri Domino<br/>
et psallere nomini tuo, Altissime,<br/>
3 annuntiare mane misericordiam tuam<br/>
et veritatem tuam per noctem<br/>
4 in decachordo et psalterio,<br/>
cum cantico in cithara.<br/>
5 Quia delectasti me, Domine, in factura tua,<br/>
et in operibus manuum tuarum exsultabo.<br/>
6 Quam magnificata sunt opera tua, Domine:<br/>
nimis profundae factae sunt cogitationes tuae.<br/>
7 Vir insipiens non cognoscet,<br/>
et stultus non intelleget haec.<br/>
8 Cum germinaverint peccatores sicut fenum,<br/>
et floruerint omnes, qui operantur iniquitatem,<br/>
hoc tamen erit ad interitum in saeculum saeculi;<br/>
9 tu autem altissimus in aeternum, Domine.<br/>
10 Quoniam ecce inimici tui, Domine,<br/>
quoniam ecce inimici tui peribunt,<br/>
et dispergentur omnes, qui operantur iniquitatem.<br/>
11 Exaltabis sicut unicornis cornu meum,<br/>
perfusus sum oleo uberi.<br/>
12 Et despiciet oculus meus inimicos meos,<br/>
et in insurgentibus in me malignantibus audiet auris mea. -<br/>
13 Iustus ut palma florebit,<br/>
sicut cedrus Libani succrescet.<br/>
14 Plantati in domo Domini,<br/>
in atriis Dei nostri florebunt.<br/>
15 Adhuc fructus dabunt in senecta,<br/>
uberes et bene virentes erunt,<br/>
16 ut annuntient quoniam rectus Dominus,<br/>
refugium meum, et non est iniquitas in eo.</p>, <p><b> </b></p>, <p><b>
</b></p>][<p></p>, <p><b>PSALMUS 93</b> (92)<br/>
1 Dominus regnavit! Decorem indutus est;<br/>
indutus est Dominus, fortitudine praecinxit se.<br/>
Etenim firmavit orbem terrae, qui non commovebitur.<br/>
2 Firmata sedes tua ex tunc,<br/>
a saeculo tu es.<br/>
3 Elevaverunt flumina, Domine.<br/>
elevaverunt flumina vocem suam,<br/>
elevaverunt flumina fragorem suum.<br/>
4 Super voces aquarum multarum,<br/>
super potentes elationes maris,<br/>
potens in altis Dominus.<br/>
5 Testimonia tua credibilia facta sunt nimis;<br/>
domum tuam decet sanctitudo Domine,<br/>
in longitudinem dierum.</p>, <p><b> </b></p>, <p><b>
</b></p>][<p></p>, <p><b>PSALMUS 94</b> (93)<br/>
1 Deus ultionum, Domine,<br/>
Deus ultionum, effulge.<br/>
2 Exaltare, qui iudicas
terram,<br/>
redde retributionem superbis.<br/>
3 Usquequo peccatores, Domine,<br/>
usquequo peccatores exsultabunt?<br/>
4 Effabuntur et loquentur proterva,<br/>
gloriabuntur omnes, qui operantur iniquitatem. -<br/>
5 Populum tuum, Domine, humiliant<br/>
et hereditatem tuam vexant.<br/>
6 Viduam et advenam interficiunt<br/>
et pupillos occidunt.<br/>
7 Et dixerunt: “ Non videbit Dominus,<br/>
nec intelleget Deus Iacob ”.<br/>
8 Intellegite, insipientes in populo;<br/>
et stulti, quando sapietis?<br/>
9
Qui plantavit aurem, non audiet,<br/>
aut qui finxit oculum, non respiciet?<br/>
10 Qui corripit gentes, non arguet,<br/>
qui docet hominem scientiam?<br/>
11 Dominus scit cogitationes hominum,<br/>
quoniam vanae sunt.<br/>
12 Beatus homo, quem tu erudieris, Domine,<br/>
et de lege tua docueris eum,<br/>
13 ut mitiges ei a diebus malis,<br/>
donec fodiatur peccatori fovea.<br/>
14 Quia non repellet Dominus plebem suam<br/>
et hereditatem suam non derelinquet.<br/>
15 Quia ad iustitiam revertetur iudicium,<br/>
et sequentur illam omnes, qui recto sunt corde.<br/>
16 Quis consurget mihi adversus malignantes,<br/>
aut quis stabit mecum adversus operantes iniquitatem?<br/>
17 Nisi quia Dominus
adiuvit me,<br/>
paulo minus habitasset in loco silentii anima mea.<br/>
18 Si dicebam: “ Motus est pes meus ”, misericordia tua,
Domine, sustentabat me.<br/>
19 In multitudine sollicitudinum mearum in corde meo,<br/>
consolationes tuae laetificaverunt animam meam.<br/>
20 Numquid sociabitur tibi sedes iniquitatis,<br/>
quae fingit molestiam contra praeceptum?<br/>
21 Irruunt in animam iusti<br/>
et sanguinem innocentem condemnant.<br/>
22 Et factus est mihi Dominus in praesidium,<br/>
et Deus meus in rupem refugii mei;<br/>
23 et reddet illis iniquitatem ipsorum<br/>
et in malitia eorum disperdet eos,<br/>
24 disperdet illos Dominus Deus noster.</p>, <p><b> </b></p>, <p><b>
</b></p>][<p></p>, <p><b>PSALMUS 95</b> (94)<br/>
1 Venite, exsultemus Domino;<br/>
iubilemus Deo salutari nostro.<br/>
2 Praeoccupemus faciem eius in confessione<br/>
et in psalmis iubilemus ei.<br/>
3
Quoniam Deus magnus Dominus,<br/>
et rex magnus super omnes deos.<br/>
4
Quia in manu eius sunt profunda terrae,<br/>
et altitudines montium ipsius sunt.<br/>
5 Quoniam ipsius est mare, et ipse fecit illud,<br/>
et siccam manus eius formaverunt.<br/>
6
Venite, adoremus et procidamus<br/>
et genua flectamus ante Dominum, qui fecit nos,<br/>
7 quia ipse est Deus noster,<br/>
et nos populus pascuae eius et oves manus eius.<br/>
8 Utinam hodie vocem eius audiatis:<br/>
“
Nolite obdurare corda vestra,<br/>
9 sicut in Meriba, secundum diem Massa in deserto,<br/>
ubi tentaverunt me patres vestri:<br/>
probaverunt me, etsi viderunt opera mea.<br/>
10 Quadraginta annis taeduit me generationis illius<br/>
et dixi: Populus errantium corde sunt isti.<br/>
11 Et ipsi non cognoverunt vias meas;<br/>
ideo iuravi in ira mea:<br/>
Non introibunt in requiem meam ”.</p>, <p><b> </b></p>, <p><b>
</b></p>][<p></p>, <p><b>PSALMUS 96</b> (95)<br/>
1 Cantate Domino canticum novum,<br/>
cantate Domino, omnis terra.<br/>
2 Cantate Domino, benedicite nomini eius,<br/>
annuntiate de die in diem salutare eius.<br/>
3 Annuntiate inter gentes gloriam eius,<br/>
in omnibus populis mirabilia eius.<br/>
4
Quoniam magnus Dominus et laudabilis nimis,<br/>
terribilis est super omnes deos.<br/>
5 Quoniam omnes dii
gentium inania,<br/>
Dominus autem caelos fecit.<br/>
6 Magnificentia et pulchritudo in conspectu eius,<br/>
potentia et decor in sanctuario eius.<br/>
7 Afferte Domino, familiae populorum,<br/>
afferte Domino gloriam et potentiam,<br/>
8 afferte Domino gloriam nominis eius.<br/>
Tollite hostias et introite in atria eius,<br/>
9 adorate Dominum in splendore sancto.<br/>
Contremiscite a facie eius, universa terra;<br/>
10 dicite in gentibus: “ Dominus regnavit! ”.<br/>
Etenim correxit orbem terrae, qui non commovebitur;<br/>
iudicabit populos in aequitate.<br/>
11 Laetentur caeli, et exsultet terra,<br/>
sonet mare et plenitudo eius;<br/>
12 gaudebunt campi et omnia, quae in eis sunt.<br/>
Tunc exsultabunt omnia ligna silvarum<br/>
13 a facie Domini, quia venit,<br/>
quoniam venit iudicare terram.<br/>
Iudicabit orbem terrae in iustitia<br/>
et populos in veritate sua.</p>, <p><b> </b></p>, <p><b>
</b></p>][<p></p>, <p><b>PSALMUS 97</b> (96)<br/>
1 Dominus regnavit! Exsultet terra,<br/>
laetentur insulae multae.<br/>
2 Nubes et caligo in circuitu eius,<br/>
iustitia et iudicium firmamentum sedis eius.<br/>
3 Ignis ante ipsum praecedet<br/>
et inflammabit in circuitu inimicos eius.<br/>
4 Illustrarunt fulgura eius orbem terrae:<br/>
vidit et contremuit terra.<br/>
5 Montes sicut cera fluxerunt a facie Domini,<br/>
a facie Domini omnis terra.<br/>
6 Annuntiaverunt caeli iustitiam eius,<br/>
et viderunt omnes populi gloriam eius.<br/>
7 Confundantur omnes, qui adorant sculptilia,<br/>
et qui gloriantur in simulacris suis.<br/>
Adorate eum,
omnes angeli eius.<br/>
8
Audivit et laetata est Sion,<br/>
et exsultaverunt filiae Iudae<br/>
propter iudicia tua, Domine.<br/>
9 Quoniam tu Dominus, Altissimus super omnem terram,<br/>
nimis exaltatus es super omnes deos.<br/>
10 Qui diligitis Dominum, odite malum;<br/>
custodit ipse animas sanctorum suorum,<br/>
de manu peccatoris liberabit eos.<br/>
11 Lux orta est iusto,<br/>
et rectis corde laetitia.<br/>
12 Laetamini, iusti, in
Domino<br/>
et confitemini memoriae sanctitatis eius.</p>, <p><b> </b></p>, <p><b>
</b></p>][<p></p>, <p><b>PSALMUS 98</b> (97)<br/>
1 <i>PSALMUS</i>.<br/>
Cantate Domino canticum novum,<br/>
quia mirabilia fecit.<br/>
Salvavit sibi dextera eius,<br/>
et brachium sanctum eius.<br/>
2 Notum fecit Dominus salutare suum,<br/>
in conspectu gentium revelavit iustitiam suam.<br/>
3 Recordatus est misericordiae suae<br/>
et veritatis suae domui Israel.<br/>
Viderunt omnes termini terrae<br/>
salutare Dei nostri.<br/>
4 Iubilate Deo, omnis terra;<br/>
erumpite, exsultate et psallite.<br/>
5 Psallite Domino in cithara,<br/>
in cithara et voce psalmi;<br/>
6 in tubis ductilibus et voce tubae corneae,<br/>
iubilate in conspectu regis Domini.<br/>
7
Sonet mare et plenitudo eius,<br/>
orbis terrarum et qui habitant in eo.<br/>
8 Flumina plaudent manu,<br/>
simul montes exsultabunt<br/>
9 a conspectu Domini, quoniam venit iudicare terram.<br/>
Iudicabit orbem terrarum in iustitia<br/>
et populos in aequitate.</p>, <p><b> </b></p>, <p><b>
</b></p>][<p></p>, <p><b>PSALMUS
99</b>
(98)<br/>
1 Dominus regnavit! Commoveantur populi<br/>
sedet super cherubim, moveatur terra.<br/>
2
Dominus in Sion magnus<br/>
et excelsus super omnes populos.<br/>
3 Confiteantur nomini tuo magno et terribili,<br/>
quoniam sanctum est.<br/>
4 Rex potens iudicium diligit:<br/>
tu statuisti, quae recta sunt,<br/>
iudicium et iustitiam in Iacob tu fecisti.<br/>
5 Exaltate Dominum Deum nostrum<br/>
et adorate ad scabellum pedum eius,<br/>
quoniam sanctus est.<br/>
6 Moyses et Aaron in sacerdotibus eius,<br/>
et Samuel inter eos, qui invocant nomen eius.<br/>
Invocabant Dominum, et ipse exaudiebat eos,<br/>
7 in columna nubis loquebatur ad eos.<br/>
Custodiebant testimonia eius<br/>
et praeceptum, quod dedit illis.<br/>
8 Domine Deus noster, tu exaudiebas eos;<br/>
Deus, tu propitius fuisti eis,<br/>
ulciscens autem adinventiones eorum.<br/>
9 Exaltate Dominum Deum nostrum<br/>
et adorate ad montem sanctum eius,<br/>
quoniam sanctus Dominus Deus noster.</p>, <p><b> </b></p>, <p><b>
</b></p>][<p></p>, <p><b>PSALMUS 100</b> (99)<br/>
1 <i>PSALMUS. </i><i>Ad gratiarum actionem</i>.<br/>
2 Iubilate Domino, omnis
terra,<br/>
servite Domino in laetitia;<br/>
introite in conspectu eius in exsultatione.<br/>
3
Scitote quoniam Dominus ipse est Deus;<br/>
ipse fecit nos, et ipsius sumus,<br/>
populus eius et oves pascuae eius.<br/>
4 Introite portas eius
in confessione,<br/>
atria eius in hymnis,<br/>
confitemini illi, benedicite nomini eius.<br/>
5 Quoniam suavis est Dominus;<br/>
in aeternum misericordia eius,<br/>
et usque in generationem et generationem veritas eius.</p>, <p><b> </b></p>, <p><b>
</b></p>][<p></p>, <p><b>PSALMUS 101</b> (100)<br/>
1 <i>David. PSALMUS</i>.<br/>
Misericordiam et iudicium cantabo;<br/>
tibi, Domine, psallam.<br/>
2 Intellegam in via immaculata;<br/>
quando venies ad me?<br/>
Perambulabo in innocentia cordis mei,<br/>
in medio domus meae.<br/>
3 Non proponam ante oculos meos rem iniustam;<br/>
facientem praevaricationes odio habebo,<br/>
non adhaerebit mihi.<br/>
4 Cor pravum recedet a me,<br/>
malignum non cognoscam.<br/>
5 Detrahentem secreto proximo suo,<br/>
hunc cessare faciam;<br/>
superbum oculo et inflatum corde,<br/>
hunc non sustinebo.<br/>
6 Oculi mei ad fideles terrae, ut sedeant mecum;<br/>
qui ambulat in via immaculata, hic mihi ministrabit.<br/>
7 Non habitabit in medio domus meae, qui facit superbiam;<br/>
qui loquitur iniqua, non stabit in conspectu oculorum meorum.<br/>
8 In matutino cessare faciam omnes peccatores terrae,<br/>
ut disperdam de civitate Domini omnes operantes iniquitatem.</p>, <p><b> </b></p>, <p><b>
</b></p>][<p></p>, <p><b>PSALMUS 102</b> (101)<br/>
1 Preces afflicti, qui defessus<br/>
angorem suum ante Dominum profundit.<br/>
2 Domine, exaudi orationem meam,<br/>
et clamor meus ad te veniat.<br/>
3 Non abscondas faciem tuam a me;<br/>
in quacumque die tribulor,<br/>
inclina ad me aurem tuam.<br/>
In quacumque die invocavero te,<br/>
velociter exaudi me.<br/>
4 Quia defecerunt sicut fumus dies mei,<br/>
et ossa mea sicut cremium aruerunt.<br/>
5 Percussum est ut fenum et aruit cor meum,<br/>
etenim oblitus sum comedere panem meum.<br/>
6 A voce gemitus mei<br/>
adhaesit os meum carni meae.<br/>
7
Similis factus sum pellicano solitudinis,<br/>
factus sum sicut nycticorax in ruinis.<br/>
8 Vigilavi et factus sum sicut passer solitarius in tecto.<br/>
9 Tota die exprobrabant mihi inimici mei,<br/>
exardescentes in me per me iurabant.<br/>
10 Quia cinerem tamquam panem manducabam<br/>
et potum meum cum fletu miscebam,<br/>
11 a facie irae et increpationis tuae,<br/>
quia elevans allisisti me.<br/>
12 Dies mei sicut umbra declinaverunt,<br/>
et ego sicut fenum arui.<br/>
13 Tu autem, Domine, in aeternum permanes,<br/>
et memoriale tuum in generationem et generationem.<br/>
14 Tu exsurgens misereberis Sion,<br/>
quia tempus miserendi eius,<br/>
quia venit tempus,<br/>
15 quoniam placuerunt servis tuis lapides eius,<br/>
et pulveris eius miserentur.<br/>
16 Et timebunt gentes nomen tuum, Domine,<br/>
et omnes reges terrae gloriam tuam,<br/>
17 quia aedificavit Dominus Sion<br/>
et apparuit in gloria sua.<br/>
18 Respexit in orationem inopum<br/>
et non sprevit precem eorum.<br/>
19 Scribantur haec pro generatione altera,<br/>
et populus, qui creabitur, laudabit Dominum.<br/>
20 Quia prospexit de excelso sanctuario suo,<br/>
Dominus de caelo in terram aspexit,<br/>
21 ut audiret gemitus compeditorum, ut solveret filios mortis;<br/>
22 ut annuntient in Sion nomen Domini<br/>
et laudem eius in Ierusalem,<br/>
23 cum congregati fuerint populi in unum<br/>
et regna, ut serviant Domino.<br/>
24 Humiliavit in via
virtutem meam,<br/>
abbreviavit dies meos.<br/>
Dicam: “ Deus meus,<br/>
25 ne auferas me in dimidio dierum meorum;<br/>
in generationem et generationem sunt anni tui.<br/>
26 Initio terram fundasti;<br/>
et opera manuum tuarum sunt caeli.<br/>
27 Ipsi peribunt, tu autem permanes;<br/>
et omnes sicut vestimentum veterascent,<br/>
et sicut opertorium mutabis eos, et mutabuntur.<br/>
28 Tu autem idem ipse es, et anni tui non deficient.<br/>
29 Filii servorum tuorum habitabunt,<br/>
et semen eorum in conspectu tuo firmabitur ”.</p>, <p><b> </b></p>, <p><b>
</b></p>][<p></p>, <p><b>PSALMUS 103</b> (102)<br/>
1 <i>David</i>.<br/>
Benedic, anima mea, Domino,<br/>
et omnia, quae intra me sunt, nomini sancto eius.<br/>
2 Benedic, anima mea, Domino<br/>
et noli oblivisci omnes retributiones eius.<br/>
3 Qui propitiatur omnibus iniquitatibus tuis,<br/>
qui sanat omnes infirmitates tuas;<br/>
4 qui redimit de interitu vitam tuam,<br/>
qui coronat te in misericordia et miserationibus;<br/>
5 qui replet in bonis aetatem tuam:<br/>
renovabitur ut aquilae iuventus tua.<br/>
6
Faciens iustitias Dominus<br/>
et iudicium omnibus iniuriam patientibus.<br/>
7 Notas fecit vias suas Moysi,<br/>
filiis Israel adinventiones suas. -<br/>
8 Miserator et misericors Dominus,<br/>
longanimis et multae misericordiae.<br/>
9 Non in perpetuum
contendet<br/>
neque in aeternum irascetur.<br/>
10 Non secundum peccata nostra fecit nobis<br/>
neque secundum iniquitates nostras retribuit nobis.<br/>
11 Quoniam, quantum exaltatur caelum a terra,<br/>
praevaluit misericordia eius super timentes eum;<br/>
12 quantum distat ortus ab occidente,<br/>
longe fecit a nobis iniquitates nostras.<br/>
13 Quomodo miseretur pater filiorum,<br/>
misertus est Dominus timentibus se.<br/>
14 Quoniam ipse cognovit figmentum nostrum,<br/>
recordatus est quoniam pulvis sumus.<br/>
15 Homo: sicut fenum dies eius,<br/>
tamquam flos agri sic efflorebit.<br/>
16
Spirat ventus in illum, et non subsistet,<br/>
et non cognoscet eum amplius locus eius.<br/>
17 Misericordia autem Domini ab aeterno<br/>
et usque in aeternum super timentes eum;<br/>
et iustitia illius in filios filiorum,<br/>
18 in eos, qui servant testamentum eius<br/>
et memores sunt mandatorum ipsius ad faciendum ea.<br/>
19 Dominus in caelo paravit sedem suam,<br/>
et regnum ipsius omnibus dominabitur.<br/>
20 Benedicite Domino, omnes angeli eius, potentes virtute,
facientes verbum illius<br/>
in audiendo vocem sermonum eius.<br/>
21
Benedicite Domino, omnes virtutes eius,<br/>
ministri eius, qui facitis voluntatem eius.<br/>
22 Benedicite Domino,
omnia opera eius,<br/>
in omni loco dominationis eius.<br/>
Benedic, anima mea, Domino.</p>, <p><b> </b></p>, <p><b>
</b></p>][<p></p>, <p><b>PSALMUS 104</b> (103)<br/>
1 Benedic, anima mea, Domino.<br/>
Domine Deus meus, magnificatus es vehementer!<br/>
Maiestatem et decorem induisti,<br/>
2 amictus lumine sicut vestimento.<br/>
Extendens caelum sicut velum,<br/>
3 qui exstruis in aquis cenacula tua.<br/>
Qui ponis nubem ascensum tuum,<br/>
qui ambulas super pennas ventorum.<br/>
4
Qui facis angelos tuos spiritus<br/>
et ministros tuos ignem urentem.<br/>
5 Qui fundasti terram
super stabilitatem suam,<br/>
non inclinabitur in saeculum saeculi.<br/>
6
Abyssus sicut vestimentum operuit eam,<br/>
super montes stabant aquae.<br/>
7 Ab increpatione tua
fugiunt,<br/>
a voce tonitrui tui formidant.<br/>
8 Ascendunt in montes et descendunt in valles,<br/>
in locum, quem statuisti eis.<br/>
9 Terminum posuisti, quem non transgredientur,<br/>
neque convertentur operire terram.<br/>
10 Qui emittis fontes in torrentes;<br/>
inter medium montium pertransibunt,<br/>
11 potabunt omnes bestias agri,<br/>
exstinguent onagri sitim suam.<br/>
12 Super ea volucres caeli habitabunt,<br/>
de medio ramorum dabunt voces.<br/>
13 Rigas montes de cenaculis tuis,<br/>
de fructu operum tuorum satias terram.<br/>
14 Producis fenum iumentis<br/>
et herbam servituti hominum,<br/>
educens panem de terra<br/>
15 et vinum, quod laetificat cor hominis;<br/>
exhilarans faciem in oleo,<br/>
panis autem cor hominis confirmat.<br/>
16 Saturabuntur ligna Domini<br/>
et cedri Libani, quas plantavit.<br/>
17 Illic passeres nidificabunt,<br/>
erodii domus in vertice earum.<br/>
18 Montes excelsi cervis,<br/>
petrae refugium hyracibus.<br/>
19 Fecit lunam ad tempora signanda,<br/>
sol cognovit occasum suum.<br/>
20 Posuisti tenebras, et facta est nox:<br/>
in ipsa reptabunt omnes bestiae silvae,<br/>
21 catuli leonum rugientes, ut rapiant<br/>
et quaerant a Deo escam sibi.<br/>
22
Oritur sol, et congregantur<br/>
et in cubilibus suis recumbunt.<br/>
23
Exit homo ad opus suum<br/>
et ad operationem suam usque ad vesperum.<br/>
24 Quam multiplicata
sunt opera tua, Domine!<br/>
Omnia in sapientia fecisti,<br/>
impleta est terra creatura tua.<br/>
25 Hoc mare magnum et spatiosum et latum:<br/>
illic reptilia, quorum non est numerus,<br/>
animalia pusilla cum magnis;<br/>
26 illic naves pertransibunt,<br/>
Leviathan, quem formasti ad ludendum cum eo.<br/>
27 Omnia a te exspectant,<br/>
ut des illis escam in tempore suo.<br/>
28 Dante te illis, colligent,<br/>
aperiente te manum tuam, implebuntur bonis.<br/>
29
Avertente autem te faciem, turbabuntur;<br/>
auferes spiritum eorum, et deficient<br/>
et in pulverem suum revertentur.<br/>
30
Emittes spiritum tuum, et creabuntur,<br/>
et renovabis faciem terrae.<br/>
31 Sit gloria Domini in saeculum;<br/>
laetetur Dominus in operibus suis.<br/>
32 Qui respicit terram et facit eam tremere,<br/>
qui tangit montes, et fumigant.<br/>
33 Cantabo Domino in
vita mea,<br/>
psallam Deo meo quamdiu sum.<br/>
34 Iucundum sit ei eloquium meum,<br/>
ego vero delectabor in Domino.<br/>
35 Deficiant peccatores a terra<br/>
et iniqui, ita ut non sint.<br/>
Benedic, anima mea, Domino.</p>, <p><b> </b></p>, <p><b>
</b></p>][<p></p>, <p><b>PSALMUS 105</b> (104)<br/>
1 <i>ALLELUIA</i>.<br/>
Confitemini Domino et invocate nomen eius,<br/>
annuntiate inter gentes opera eius.<br/>
2 Cantate ei et psallite ei,<br/>
meditamini in omnibus mirabilibus eius.<br/>
3 Laudamini in nomine sancto eius,<br/>
laetetur cor quaerentium Dominum.<br/>
4 Quaerite Dominum et potentiam eius,<br/>
quaerite faciem eius semper.<br/>
5 Mementote mirabilium eius, quae fecit,<br/>
prodigia eius et iudicia oris eius,<br/>
6 semen Abraham, servi eius,<br/>
filii Iacob, electi eius.<br/>
7 Ipse Dominus Deus noster;<br/>
in universa terra iudicia eius.<br/>
8 Memor fuit in saeculum testamenti sui,<br/>
verbi, quod mandavit in mille generationes,<br/>
9 quod disposuit cum Abraham,<br/>
et iuramenti sui ad Isaac.<br/>
10 Et statuit illud Iacob in praeceptum<br/>
et Israel in testamentum aeternum<br/>
11 dicens: “ Tibi dabo terram Chanaan<br/>
funiculum hereditatis vestrae ”.<br/>
12 Cum essent numero brevi,<br/>
paucissimi et peregrini in ea,<br/>
13 et pertransirent de gente in gentem<br/>
et de regno ad populum alterum,<br/>
14 non permisit hominem nocere eis<br/>
et corripuit pro eis reges:<br/>
15 “ Nolite tangere christos meos<br/>
et in prophetis meis nolite malignari ”.<br/>
16
Et vocavit famem super terram<br/>
et omne baculum panis contrivit.<br/>
17 Misit ante eos virum,<br/>
in servum venumdatus est Ioseph.<br/>
18 Strinxerunt in compedibus pedes eius,<br/>
in ferrum intravit collum eius,<br/>
19 donec veniret verbum eius,<br/>
eloquium Domini purgaret eum.<br/>
20 Misit rex et solvit eum,<br/>
princeps populorum, et dimisit eum;<br/>
21 constituit eum dominum domus suae<br/>
et principem omnis possessionis suae,<br/>
22 ut erudiret principes eius sicut semetipsum<br/>
et senes eius prudentiam doceret.<br/>
23 Et intravit Israel in Aegyptum,<br/>
et Iacob peregrinus fuit in terra Cham.<br/>
24 Et auxit populum suum vehementer<br/>
et confortavit eum super inimicos eius.<br/>
25 Convertit cor eorum, ut odirent populum eius<br/>
et dolum facerent in servos eius.<br/>
26 Misit Moysen servum suum,<br/>
Aaron, quem elegit.<br/>
27 Posuit in eis verba signorum suorum<br/>
et prodigiorum in terra Cham.<br/>
28 Misit tenebras et obscuravit,<br/>
et restiterunt sermonibus eius.<br/>
29 Convertit aquas eorum in sanguinem<br/>
et occidit pisces eorum.<br/>
30 Edidit terra eorum ranas<br/>
in penetralibus regum ipsorum.<br/>
31 Dixit, et venit coenomyia<br/>
et scinifes in omnibus finibus eorum.<br/>
32 Posuit pluvias eorum grandinem,<br/>
ignem comburentem in terra ipsorum.<br/>
33 Et percussit vineas eorum et ficulneas eorum<br/>
et contrivit lignum finium eorum.<br/>
34 Dixit, et venit locusta<br/>
et bruchus, cuius non erat numerus,<br/>
35 et comedit omne fenum in terra eorum<br/>
et comedit fructum terrae eorum.<br/>
36 Et percussit omne primogenitum in terra eorum,<br/>
primitias omnis roboris eorum.<br/>
37 Et eduxit eos cum argento et auro;<br/>
et non erat in tribubus eorum infirmus.<br/>
38 Laetata est Aegyptus in profectione eorum,<br/>
quia incubuit timor eorum super eos.<br/>
39 Expandit nubem in protectionem<br/>
et ignem, ut luceret eis per noctem.<br/>
40 Petierunt, et venit coturnix,<br/>
et pane caeli saturavit eos.<br/>
41 Dirupit petram, et fluxerunt aquae,<br/>
abierunt in sicco flumina.<br/>
42 Quoniam memor fuit
verbi sancti sui<br/>
ad Abraham puerum suum.<br/>
43 Et eduxit populum suum in exsultatione,<br/>
electos suos in laetitia.<br/>
44 Et dedit illis regiones gentium,<br/>
et labores populorum possederunt,<br/>
45 ut custodiant iustificationes eius<br/>
et leges eius servent.<br/>
ALLELUIA.</p>, <p><b> </b></p>, <p><b>
</b></p>][<p></p>, <p><b>PSALMUS 106</b> (105)<br/>
1 <i>ALLELUIA</i>.<br/>
Confitemini Domino, quoniam bonus,<br/>
quoniam in saeculum misericordia eius.<br/>
2
Quis loquetur potentias Domini,<br/>
auditas faciet omnes laudes eius?<br/>
3 Beati, qui custodiunt
iudicium<br/>
et faciunt iustitiam in omni tempore.<br/>
4 Memento nostri, Domine, in beneplacito populi tui,<br/>
visita nos in salutari tuo,<br/>
5 ut videamus bona electorum tuorum,<br/>
ut laetemur in laetitia gentis tuae,<br/>
ut gloriemur cum hereditate tua.<br/>
6 Peccavimus cum patribus nostris,<br/>
iniuste egimus, iniquitatem fecimus.<br/>
7 Patres nostri in Aegypto non intellexerunt mirabilia tua,<br/>
non fuerunt memores multitudinis misericordiarum tuarum<br/>
et irritaverunt ascendentes in mare, mare Rubrum.<br/>
8 Et salvavit eos propter nomen suum,<br/>
ut notam faceret potentiam suam. -<br/>
9 Et increpuit mare Rubrum, et exsiccatum est,<br/>
et deduxit eos in abyssis sicut in deserto.<br/>
10
Et salvavit eos de manu odientis<br/>
et redemit eos de manu inimici.<br/>
11 Et operuit aqua tribulantes eos:<br/>
unus ex eis non remansit.<br/>
12 Et crediderunt verbis eius<br/>
et cantaverunt laudem eius.<br/>
13 Cito obliti sunt operum eius<br/>
et non sustinuerunt consilium eius;<br/>
14 et concupierunt concupiscentiam in deserto<br/>
et tentaverunt Deum in inaquoso.<br/>
15 Et dedit eis petitionem ipsorum<br/>
et misit saturitatem in animas eorum.<br/>
16 Et zelati sunt Moysen in castris,<br/>
Aaron sanctum Domini.<br/>
17 Aperta est terra et deglutivit Dathan<br/>
et operuit super congregationem Abiram.<br/>
18 Et exarsit ignis in synagoga eorum,<br/>
flamma combussit peccatores.<br/>
19 Et fecerunt vitulum in Horeb<br/>
et adoraverunt sculptile;<br/>
20 et mutaverunt gloriam suam<br/>
in similitudinem tauri comedentis fenum.<br/>
21 Obliti sunt Deum, qui
salvavit eos,<br/>
qui fecit magnalia in Aegypto,<br/>
22 mirabilia in terra Cham,<br/>
terribilia in mari Rubro.<br/>
23 Et dixit quia disperderet eos,<br/>
nisi affuisset Moyses electus eius:<br/>
stetit in confractione in conspectu eius,<br/>
ut averteret iram eius, ne destrueret eos.<br/>
24 Et pro nihilo habuerunt terram desiderabilem,<br/>
non crediderunt verbo eius.<br/>
25 Et murmuraverunt in tabernaculis suis,<br/>
non exaudierunt vocem Domini.<br/>
26 Et elevavit manum suam super eos,<br/>
ut prosterneret eos in deserto<br/>
27 et ut deiceret semen eorum in nationibus<br/>
et dispergeret eos in regionibus.<br/>
28 Et adhaeserunt Baalphegor<br/>
et comederunt sacrificia mortuorum;<br/>
29 et irritaverunt eum in adinventionibus suis,<br/>
et irrupit in eos ruina.<br/>
30 Et stetit Phinees et fecit iudicium,<br/>
et cessavit quassatio,<br/>
31 et reputatum est ei in iustitiam<br/>
in generationem et generationem usque in sempiternum.<br/>
32 Et irritaverunt eum ad aquas Meriba,<br/>
et vexatus est Moyses propter eos,<br/>
33 quia exacerbaverunt spiritum eius,<br/>
et temere locutus est in labiis suis.<br/>
34
Non disperdiderunt gentes,<br/>
quas dixit Dominus illis.<br/>
35 Et commixti sunt inter gentes<br/>
et didicerunt opera eorum.<br/>
36 Et servierunt sculptilibus eorum,<br/>
et factum est illis in scandalum.<br/>
37 Et immolaverunt filios suos<br/>
et filias suas daemoniis.<br/>
38 Et effuderunt sanguinem innocentem,<br/>
sanguinem filiorum suorum et filiarum suarum,<br/>
quas sacrificaverunt sculptilibus Chanaan.<br/>
Et infecta est terra in sanguinibus,<br/>
39 et contaminati sunt in operibus suis<br/>
et fornicati sunt in adinventionibus suis.<br/>
40 Et exarsit ira Dominus in populum suum<br/>
et abominatus est hereditatem suam<br/>
41 et tradidit eos in manus gentium,<br/>
et dominati sunt eorum, qui oderunt eos.<br/>
42 Et tribulaverunt eos inimici eorum,<br/>
et humiliati sunt sub manibus eorum.<br/>
43 Saepe liberavit eos;<br/>
ipsi autem exacerbaverunt eum in consilio suo<br/>
et corruerunt in iniquitatibus suis.<br/>
44 Et vidit tribulationem eorum,<br/>
cum audivit clamorem eorum. -<br/>
45 Et memor fuit testamenti sui<br/>
et paenituit eum secundum multitudinem misericordiae suae.<br/>
46 Et dedit eos in miserationes<br/>
in conspectu omnium, qui captivos duxerant eos.<br/>
47 Salvos nos fac, Domine Deus noster,<br/>
et congrega nos de nationibus,<br/>
ut confiteamur nomini sancto tuo<br/>
et gloriemur in laude tua.<br/>
48 Benedictus Dominus, Deus Israel,<br/>
a saeculo et usque in saeculum.<br/>
Et dicet omnis populus: “ Fiat, fiat ”.</p>, <p> </p>, <p align="center" style="text-align:center"><b><i>LIBER V (Psalmi 107-150) </i></b></p>, <p align="center" style="text-align:center"><b><a href="http://www.vatican.va/archive/bible/nova_vulgata/documents/#PSALMUS 107">107</a></b><b> </b><b><a href="http://www.vatican.va/archive/bible/nova_vulgata/documents/#PSALMUS 108">108</a></b><b> </b><b><a href="http://www.vatican.va/archive/bible/nova_vulgata/documents/#PSALMUS 109">109</a></b><b> </b><b><a href="http://www.vatican.va/archive/bible/nova_vulgata/documents/#PSALMUS 110">110</a></b><b> </b><b><a href="http://www.vatican.va/archive/bible/nova_vulgata/documents/#PSALMUS 111">111</a></b><b> </b><b><a href="http://www.vatican.va/archive/bible/nova_vulgata/documents/#PSALMUS 112">112</a></b><b> </b><b><a href="http://www.vatican.va/archive/bible/nova_vulgata/documents/#PSALMUS 113">113</a></b><b> </b><b><a href="http://www.vatican.va/archive/bible/nova_vulgata/documents/#PSALMUS 114">114</a></b><b> </b><b><a href="http://www.vatican.va/archive/bible/nova_vulgata/documents/#PSALMUS 115">115</a></b><b> </b><b><a href="http://www.vatican.va/archive/bible/nova_vulgata/documents/#PSALMUS 116">116</a></b><b> </b><b><a href="http://www.vatican.va/archive/bible/nova_vulgata/documents/#PSALMUS 117">117</a></b><b> </b><b><a href="http://www.vatican.va/archive/bible/nova_vulgata/documents/#PSALMUS 118">118</a></b><b> </b><b><a href="http://www.vatican.va/archive/bible/nova_vulgata/documents/#PSALMUS 119">119</a></b><b> </b><b><a href="http://www.vatican.va/archive/bible/nova_vulgata/documents/#PSALMUS 120">120</a></b><b> </b><b><a href="http://www.vatican.va/archive/bible/nova_vulgata/documents/#PSALMUS 121">121</a></b><b> </b><b><a href="http://www.vatican.va/archive/bible/nova_vulgata/documents/#PSALMUS 122">122</a></b><b><br/>
</b><b><a href="http://www.vatican.va/archive/bible/nova_vulgata/documents/#PSALMUS 123">123</a></b><b> </b><b><a href="http://www.vatican.va/archive/bible/nova_vulgata/documents/#PSALMUS 124">124</a></b><b> </b><b><a href="http://www.vatican.va/archive/bible/nova_vulgata/documents/#PSALMUS 125">125</a></b><b> </b><b><a href="http://www.vatican.va/archive/bible/nova_vulgata/documents/#PSALMUS 126">126</a></b><b> </b><b><a href="http://www.vatican.va/archive/bible/nova_vulgata/documents/#PSALMUS 127">127</a></b><b> </b><b><a href="http://www.vatican.va/archive/bible/nova_vulgata/documents/#PSALMUS 128">128</a></b><b> </b><b><a href="http://www.vatican.va/archive/bible/nova_vulgata/documents/#PSALMUS 129">129</a></b><b> </b><b><a href="http://www.vatican.va/archive/bible/nova_vulgata/documents/#PSALMUS 130">130</a></b><b> </b><b><a href="http://www.vatican.va/archive/bible/nova_vulgata/documents/#PSALMUS 131">131</a></b><b> </b><b><a href="http://www.vatican.va/archive/bible/nova_vulgata/documents/#PSALMUS 132">132</a></b><b> </b><b><a href="http://www.vatican.va/archive/bible/nova_vulgata/documents/#PSALMUS 133">133</a></b><b> </b><b><a href="http://www.vatican.va/archive/bible/nova_vulgata/documents/#PSALMUS 134">134</a></b><b> </b><b><a href="http://www.vatican.va/archive/bible/nova_vulgata/documents/#PSALMUS 135">135</a></b><b> </b><b><a href="http://www.vatican.va/archive/bible/nova_vulgata/documents/#PSALMUS 136">136</a></b><b> </b><b><a href="http://www.vatican.va/archive/bible/nova_vulgata/documents/#PSALMUS 137">137</a></b><b> </b><b><a href="http://www.vatican.va/archive/bible/nova_vulgata/documents/#PSALMUS 138">138</a></b><b> </b><b><a href="http://www.vatican.va/archive/bible/nova_vulgata/documents/#PSALMUS 139">139</a></b><b><br/>
</b><b><a href="http://www.vatican.va/archive/bible/nova_vulgata/documents/#PSALMUS 140">140</a></b><b> </b><b><a href="http://www.vatican.va/archive/bible/nova_vulgata/documents/#PSALMUS 141">141</a></b><b> </b><b><a href="http://www.vatican.va/archive/bible/nova_vulgata/documents/#PSALMUS 142">142</a></b><b> </b><b><a href="http://www.vatican.va/archive/bible/nova_vulgata/documents/#PSALMUS 143">143</a></b><b> </b><b><a href="http://www.vatican.va/archive/bible/nova_vulgata/documents/#PSALMUS 144">144</a></b><b> </b><b><a href="http://www.vatican.va/archive/bible/nova_vulgata/documents/#PSALMUS 145">145</a></b><b> </b><b><a href="http://www.vatican.va/archive/bible/nova_vulgata/documents/#PSALMUS 146">146</a></b><b> </b><b><a href="http://www.vatican.va/archive/bible/nova_vulgata/documents/#PSALMUS 147">147</a></b><b> </b><b><a href="http://www.vatican.va/archive/bible/nova_vulgata/documents/#PSALMUS 148">148</a></b><b> </b><b><a href="http://www.vatican.va/archive/bible/nova_vulgata/documents/#PSALMUS 149">149</a></b><b> </b><b><a href="http://www.vatican.va/archive/bible/nova_vulgata/documents/#PSALMUS 150">150</a></b></p>, <p align="center" style="text-align:center"><b> </b></p>, <p><b> </b></p>, <p><b>
</b></p>][<p></p>, <p><b>PSALMUS 107</b> (106)<br/>
1 <i>ALLELUIA</i>.<br/>
Confitemini Domino, quoniam bonus,<br/>
quoniam in saeculum misericordia eius.<br/>
2
Dicant, qui redempti sunt a Domino,<br/>
quos redemit de manu adversarii<br/>
3 et de regionibus congregavit eos,<br/>
a solis ortu et occasu,<br/>
ab aquilone et mari.<br/>
4 Erraverunt in
solitudine, in inaquoso,<br/>
viam civitatis habitationis non invenerunt.<br/>
5 Esurientes et sitientes,<br/>
anima eorum in ipsis defecit.<br/>
6 Et clamaverunt ad Dominum, cum tribularentur,<br/>
et de necessitatibus eorum eripuit eos.<br/>
7 Et deduxit eos in viam rectam,<br/>
ut irent in civitatem habitationis.<br/>
8 Confiteantur Domino propter misericordiam eius<br/>
et mirabilia eius in filios hominum,<br/>
9 quia satiavit animam sitientem<br/>
et animam esurientem replevit bonis.<br/>
10 Sedentes in tenebris et umbra mortis,<br/>
vincti in mendicitate et ferro,<br/>
11 quia exacerbaverunt eloquia Dei<br/>
et consilium Altissimi spreverunt.<br/>
12
Et humiliavit in laboribus cor eorum,<br/>
infirmati sunt, nec fuit qui adiuvaret.<br/>
13 Et clamaverunt ad Dominum, cum tribularentur,<br/>
et de necessitatibus eorum liberavit eos.<br/>
14 Et eduxit eos de tenebris et umbra mortis<br/>
et vincula eorum dirupit.<br/>
15 Confiteantur Domino propter misericordiam eius<br/>
et mirabilia eius in filios hominum,<br/>
16 quia contrivit portas aereas<br/>
et vectes ferreos confregit.<br/>
17 Stulti facti sunt in via iniquitatis suae<br/>
et propter iniustitias suas afflicti sunt;<br/>
18 omnem escam abominata est anima eorum,<br/>
et appropinquaverunt usque ad portas mortis.<br/>
19 Et clamaverunt ad Dominum, cum tribularentur,<br/>
et de necessitatibus eorum liberavit eos.<br/>
20 Misit verbum suum et sanavit eos<br/>
et eripuit eos de interitionibus eorum.<br/>
21 Confiteantur Domino propter misericordiam eius<br/>
et mirabilia eius in filios hominum;<br/>
22 et sacrificent sacrificium laudis<br/>
et annuntient opera eius in exsultatione.<br/>
23 Qui descendunt mare
in navibus,<br/>
facientes operationem in aquis multis,<br/>
24 ipsi viderunt opera Domini<br/>
et mirabilia eius in profundo.<br/>
25
Dixit et excitavit spiritum procellae,<br/>
et exaltati sunt fluctus eius.<br/>
26 Ascendunt usque ad caelos<br/>
et descendunt usque ad abyssos;<br/>
anima eorum in malis tabescebat.<br/>
27 Turbati sunt et moti sunt sicut ebrius,<br/>
et omnis sapientia eorum devorata est.<br/>
28 Et clamaverunt ad Dominum, cum tribularentur,<br/>
et de necessitatibus eorum eduxit eos.<br/>
29 Et statuit procellam eius in auram,<br/>
et tacuerunt fluctus eius.<br/>
30 Et laetati sunt, quia siluerunt,<br/>
et deduxit eos in portum voluntatis eorum.<br/>
31 Confiteantur Domino propter misericordiam eius<br/>
et mirabilia eius in filios hominum;<br/>
32 et exaltent eum in ecclesia plebis<br/>
et in conventu seniorum laudent eum.<br/>
33 Posuit flumina in desertum<br/>
et exitus aquarum in sitim,<br/>
34 terram fructiferam in salsuginem<br/>
a malitia inhabitantium in ea.<br/>
35 Posuit desertum in stagna aquarum<br/>
et terram sine aqua in exitus aquarum.<br/>
36 Et collocavit illic esurientes,<br/>
et constituerunt civitatem habitationis.<br/>
37 Et seminaverunt agros et plantaverunt vineas,<br/>
et fecerunt fructum in proventum suum.<br/>
38 Et benedixit eis, et multiplicati sunt nimis,<br/>
et iumenta eorum non minoravit.<br/>
39 Et pauci facti sunt et vexati sunt<br/>
a tribulatione malorum et dolore.<br/>
40 Effudit contemptionem
super principes<br/>
et errare fecit eos in deserto invio.<br/>
41
Et suscepit pauperem de inopia<br/>
et posuit sicut oves familias.<br/>
42 Videbunt recti et laetabuntur,<br/>
et omnis iniquitas oppilabit os suum.<br/>
43 Quis sapiens, et custodiet haec<br/>
et intelleget misericordias Domini?.</p>, <p><b> </b></p>, <p><b>
</b></p>][<p></p>, <p><b>PSALMUS 108</b> (107)<br/>
1 <i>Canticum. PSALMUS. David</i>.<br/>
2 Paratum cor meum, Deus,<br/>
paratum cor meum,<br/>
cantabo et psallam. Euge, gloria mea!<br/>
3 Exsurge, psalterium et cithara,<br/>
excitabo auroram.<br/>
4 Confitebor tibi in populis, Domine,<br/>
et psallam tibi in nationibus,<br/>
5 quia magna est usque ad caelos misericordia tua,<br/>
et usque ad nubes veritas tua.<br/>
6 Exaltare super caelos, Deus,<br/>
et super omnem terram gloria tua.<br/>
7 Ut liberentur dilecti tui,<br/>
salvum fac dextera tua et exaudi me.<br/>
8 Deus locutus est in sancto suo:<br/>
“
Exsultabo et dividam Sichimam<br/>
et convallem Succoth dimetiar;<br/>
9 meus est Galaad, et meus est Manasses,<br/>
et Ephraim fortitudo capitis mei,<br/>
Iuda sceptrum meum.<br/>
10 Moab lebes lavacri mei;<br/>
super Idumaeam extendam calceamentum meum,<br/>
super Philistaeam vociferabor ”.<br/>
11 Quis deducet me in civitatem munitam?<br/>
Quis deducet me usque in Idumaeam?.<br/>
12 Nonne, Deus, qui reppulisti nos?<br/>
Et non exibis, Deus, in virtutibus nostris?<br/>
13 Da nobis auxilium de tribulatione,<br/>
quia vana salus hominis.<br/>
14 In Deo faciemus virtutem,<br/>
et ipse conculcabit inimicos nostros.</p>, <p><b> </b></p>, <p><b>
</b></p>][<p></p>, <p><b>PSALMUS 109</b> (108)<br/>
1 <i>Magistro chori. </i><i>David. PSALMUS</i>.<br/>
Deus laudis meae, ne tacueris,<br/>
2 quia os peccatoris et os dolosi super me apertum est.<br/>
Locuti sunt adversum me lingua dolosa<br/>
3 et sermonibus odii circumdederunt me<br/>
et expugnaverunt me gratis.<br/>
4
Pro dilectione mea adversabantur mihi;<br/>
ego autem orabam.<br/>
5 Et posuerunt adversum me mala pro bonis<br/>
et odium pro dilectione mea.<br/>
6 Constitue super eum peccatorem,<br/>
et adversarius stet a dextris eius.<br/>
7 Cum iudicatur, exeat condemnatus,<br/>
et oratio eius fiat in peccatum.<br/>
8 Fiant dies eius pauci,<br/>
et ministerium eius accipiat alter.<br/>
9 Fiant filii eius orphani,<br/>
et uxor eius vidua.<br/>
10 Instabiles vagentur filii eius et mendicent<br/>
et eiciantur de ruinis suis. -<br/>
11 Scrutetur fenerator omnem substantiam eius,<br/>
et diripiant alieni labores eius.<br/>
12 Non sit qui praebeat illi misericordiam,<br/>
nec sit qui misereatur pupillis eius.<br/>
13 Fiant nati eius in interitum,<br/>
in generatione una deleatur nomen eorum.<br/>
14 In memoriam redeat iniquitas patrum eius in conspectu
Domini,<br/>
et peccatum matris eius non deleatur.<br/>
15 Fiant contra Dominum semper,<br/>
et disperdat de terra memoriam eorum.<br/>
16
Pro eo quod non est recordatus facere misericordiam<br/>
et persecutus est hominem inopem et mendicum<br/>
et compunctum corde, ut mortificaret.<br/>
17 Et dilexit maledictionem: et veniat ei;<br/>
et noluit benedictionem: et elongetur ab eo.<br/>
18 Et induit maledictionem sicut vestimentum:<br/>
et intret sicut aqua in interiora eius,<br/>
et sicut oleum in ossa eius.<br/>
19 Fiat ei sicut
indumentum, quo operitur,<br/>
et sicut zona, qua semper praecingitur.<br/>
20 Haec retributio eorum, qui adversantur mihi apud Dominum,<br/>
et qui loquuntur mala adversus animam meam.<br/>
21 Et tu, Domine, Domine, fac mecum propter nomen tuum,<br/>
quia suavis est misericordia tua;<br/>
libera me,<br/>
22 quia egenus et pauper ego sum,<br/>
et cor meum vulneratum est intra me.<br/>
23 Sicut umbra, cum declinat, pertransii,<br/>
excussus sum sicut locustae.<br/>
24 Genua mea infirmata sunt ieiunio,<br/>
et caro mea contabuit absque oleo.<br/>
25 Et ego factus sum opprobrium illis:<br/>
viderunt me et moverunt capita sua.<br/>
26 Adiuva me, Domine Deus meus,<br/>
salvum me fac secundum misericordiam tuam.<br/>
27
Et sciant quia manus tua haec:<br/>
tu, Domine, hoc fecisti.<br/>
28 Maledicant illi, et tu benedicas;<br/>
qui insurgunt in me, confundantur,<br/>
servus autem tuus laetabitur.<br/>
29 Induantur, qui detrahunt mihi, pudore<br/>
et operiantur sicut diploide confusione sua.<br/>
30 Confitebor Domino nimis in ore meo<br/>
et in medio multorum laudabo eum,<br/>
31 quia astitit a dextris pauperis,<br/>
ut salvam faceret a iudicantibus animam eius.</p>, <p><b> </b></p>, <p><b>
</b></p>][<p></p>, <p><b>PSALMUS 110</b> (109)<br/>
1 <i>David. PSALMUS</i>.<br/>
Dixit Dominus Domino meo: “ Sede a dextris meis,<br/>
donec ponam inimicos tuos scabellum pedum tuorum ”.<br/>
2 Virgam
potentiae tuae emittet Dominus ex Sion:<br/>
dominare in medio inimicorum tuorum.<br/>
3 Tecum principatus in die virtutis tuae,<br/>
in splendoribus sanctis,<br/>
ex utero ante luciferum genui te.<br/>
4 Iuravit Dominus et non paenitebit eum:<br/>
“ Tu es sacerdos in aeternum secundum ordinem Melchisedech ”.<br/>
5 Dominus a dextris tuis,<br/>
conquassabit in die irae suae reges.<br/>
6 Iudicabit in nationibus: cumulantur cadavera,<br/>
conquassabit capita in terra spatiosa.<br/>
7 De torrente in via bibet,<br/>
propterea exaltabit caput.</p>, <p><b> </b></p>, <p><b>
</b></p>][<p></p>, <p><b>PSALMUS 111</b> (110)<br/>
1 <i>ALLELUIA</i>.<br/>
ALEPH. Confitebor Domino in toto corde meo,<br/>
BETH. in consilio iustorum et congregatione.<br/>
2 GHIMEL. Magna opera Domini,<br/>
DALETH. exquirenda omnibus, qui cupiunt ea.<br/>
3
HE. Decor et
magnificentia opus eius,<br/>
VAU. et iustitia eius manet in saeculum saeculi.<br/>
4 ZAIN. Memoriam fecit mirabilium suorum,<br/>
HETH. misericors et miserator Dominus.<br/>
5 TETH. Escam dedit timentibus se;<br/>
IOD. memor erit in saeculum testamenti sui.<br/>
6
CAPH. Virtutem operum suorum annuntiavit populo suo,<br/>
LAMED. ut det illis hereditatem gentium;<br/>
7 MEM. opera manuum eius veritas et iudicium.<br/>
NUN. Fidelia omnia mandata eius,<br/>
8 SAMECH. confirmata in saeculum saeculi,<br/>
AIN. facta in veritate et aequitate.<br/>
9
PHE. Redemptionem misit populo suo,<br/>
SADE. mandavit in aeternum testamentum suum.<br/>
COPH. Sanctum et terribile nomen eius.<br/>
10 RES. Initium sapientiae timor Domini,<br/>
SIN. intellectus bonus omnibus facientibus ea;<br/>
TAU. laudatio eius manet in saeculum saeculi.</p>, <p><b> </b></p>, <p><b>
</b></p>][<p></p>, <p><b>PSALMUS
112</b>
(111)<br/>
1 <i>ALLELUIA</i>.<br/>
ALEPH. Beatus vir, qui timet Dominum,<br/>
BETH. in mandatis eius cupit nimis.<br/>
2 GHIMEL. Potens in terra erit semen eius,<br/>
DALETH. generatio rectorum benedicetur.<br/>
3 HE. Gloria et divitiae in domo eius,<br/>
VAU. et iustitia eius manet in saeculum saeculi.<br/>
4
ZAIN. Exortum est in tenebris lumen rectis,<br/>
HETH. misericors et miserator et iustus.<br/>
5 TETH. Iucundus homo, qui miseretur et commodat,<br/>
IOD. disponet res suas in iudicio,<br/>
6 CAPH. quia in aeternum non commovebitur.<br/>
LAMED. In memoria aeterna erit iustus,<br/>
7 MEM. ab auditione mala non timebit.<br/>
NUN. Paratum cor eius, sperans in Domino,<br/>
8 SAMECH. confirmatum est cor eius, non timebit,<br/>
AIN. donec despiciat inimicos suos.<br/>
9
PHE. Distribuit, dedit pauperibus;<br/>
SADE. iustitia eius manet in saeculum saeculi,<br/>
COPH. cornu eius exaltabitur in gloria.<br/>
10
RES. Peccator videbit et irascetur,<br/>
SIN. dentibus suis fremet et tabescet.<br/>
TAU. Desiderium peccatorum peribit.</p>, <p><b> </b></p>, <p><b>
</b></p>][<p></p>, <p><b>PSALMUS 113</b> (112)<br/>
1 <i>ALLELUIA</i>.<br/>
Laudate, pueri Domini,<br/>
laudate nomen Domini.<br/>
2 Sit nomen Domini benedictum<br/>
ex hoc nunc et usque in saeculum.<br/>
3 A solis ortu usque ad occasum<br/>
laudabile nomen Domini.<br/>
4
Excelsus super omnes gentes Dominus,<br/>
super caelos gloria eius.<br/>
5 Quis sicut Dominus Deus noster,<br/>
qui in altis habitat<br/>
6 et se inclinat, ut respiciat<br/>
in caelum et in terram?<br/>
7 Suscitans de terra inopem,<br/>
de stercore erigens pauperem,<br/>
8 ut collocet eum cum principibus,<br/>
cum principibus populi sui.<br/>
9 Qui habitare facit
sterilem in domo,<br/>
matrem filiorum laetantem.</p>, <p><b> </b></p>, <p><b>
</b></p>][<p></p>, <p><b>PSALMUS 114</b> (113 A)<br/>
1 <i>ALLELUIA</i>.<br/>
In exitu Israel de Aegypto,<br/>
domus Iacob de populo barbaro,<br/>
2 factus est Iuda sanctuarium eius,<br/>
Israel potestas eius.<br/>
3 Mare vidit et fugit,<br/>
Iordanis conversus est retrorsum;<br/>
4 montes saltaverunt ut arietes,<br/>
et colles sicut agni ovium. -<br/>
5 Quid est tibi, mare, quod fugisti?<br/>
Et tu,
Iordanis, quia conversus es retrorsum?<br/>
6 Montes, quod saltastis sicut arietes,<br/>
et colles, sicut agni ovium?<br/>
7 A facie Domini contremisce, terra,<br/>
a facie Dei Iacob,<br/>
8 qui convertit petram in stagna aquarum<br/>
et silicem in fontes aquarum.</p>, <p><b> </b></p>, <p><b>
</b></p>][<p></p>, <p><b>PSALMUS 115</b> (113 B)<br/>
1 Non nobis, Domine, non nobis,<br/>
sed nomini tuo da gloriam<br/>
super misericordia tua et veritate tua.<br/>
2 Quare dicent gentes:<br/>
“ Ubi est Deus eorum? ”.<br/>
3 Deus autem noster in caelo;<br/>
omnia, quaecumque voluit, fecit.<br/>
4 Simulacra gentium argentum et aurum,<br/>
opera manuum hominum.<br/>
5 Os habent et non loquentur,<br/>
oculos habent et non videbunt.<br/>
6
Aures habent et non audient,<br/>
nares habent et non odorabunt.<br/>
7 Manus habent et non palpabunt,<br/>
pedes habent et non ambulabunt;<br/>
non clamabunt in gutture suo.<br/>
8 Similes illis erunt, qui faciunt ea,<br/>
et omnes, qui confidunt in eis.<br/>
9 Domus Israel speravit in Domino:<br/>
adiutorium eorum et scutum eorum est.<br/>
10 Domus Aaron speravit in Domino:<br/>
adiutorium eorum et scutum eorum est.<br/>
11 Qui timent Dominum, speraverunt in Domino:<br/>
adiutorium eorum et scutum eorum est.<br/>
12 Dominus memor fuit nostri<br/>
et benedicet nobis:<br/>
benedicet domui Israel,<br/>
benedicet domui Aaron,<br/>
13 benedicet omnibus, qui timent Dominum,<br/>
pusillis cum maioribus.<br/>
14 Adiciat Dominus super vos,<br/>
super vos et super filios vestros.<br/>
15 Benedicti vos a Domino,<br/>
qui fecit caelum et terram.<br/>
16 Caeli, caeli sunt Domino,<br/>
terram autem dedit filiis hominum.<br/>
17 Non mortui laudabunt te, Domine,<br/>
neque omnes, qui descendunt in silentium,<br/>
18 sed nos, qui vivimus, benedicimus Domino<br/>
ex hoc nunc et usque in saeculum.</p>, <p><b> </b></p>, <p><b>
</b></p>][<p></p>, <p><b>PSALMUS 116</b> (114, 1-9; 115)<br/>
1 <i>ALLELUIA</i>.<br/>
Dilexi, quoniam exaudit Dominus<br/>
vocem deprecationis meae.<br/>
2 Quia inclinavit aurem suam mihi,<br/>
cum in diebus meis invocabam.<br/>
3 Circumdederunt me funes mortis,<br/>
et angustiae inferni invenerunt me. Tribulationem et dolorem inveni<br/>
4 et nomen Domini invocabam:<br/>
“ O
Domine, libera animam meam ”.<br/>
5 Misericors Dominus et iustus,<br/>
et Deus noster miseretur.<br/>
6 Custodiens parvulos Dominus;<br/>
humiliatus sum, et salvum me faciet.<br/>
7 Convertere, anima mea, in requiem tuam,<br/>
quia Dominus benefecit tibi;<br/>
8 quia eripuit animam meam de morte,<br/>
oculos meos a lacrimis,<br/>
pedes meos a lapsu.<br/>
9 Ambulabo coram Domino<br/>
in regione vivorum. -<br/>
10 Credidi, etiam cum locutus sum: “ Ego
humiliatus sum nimis ”.<br/>
11 Ego dixi in
trepidatione mea: “ Omnis homo mendax ”.<br/>
12 Quid retribuam Domino<br/>
pro omnibus, quae retribuit mihi?<br/>
13 Calicem salutaris accipiam<br/>
et nomen Domini invocabo.<br/>
14 Vota mea Domino reddam<br/>
coram omni populo eius.<br/>
15 Pretiosa in conspectu Domini<br/>
mors sanctorum eius.<br/>
16 O Domine, ego servus tuus,<br/>
ego servus tuus et filius ancillae tuae.<br/>
Dirupisti vincula mea:<br/>
17 tibi sacrificabo hostiam laudis<br/>
et nomen Domini invocabo.<br/>
18 Vota mea Domino reddam<br/>
coram omni populo eius<br/>
19 in atriis domus Domini,<br/>
in medio tui, Ierusalem.</p>, <p><b> </b></p>, <p><b>
</b></p>][<p></p>, <p><b>PSALMUS 117</b> (116)<br/>
1 <i>ALLELUIA</i>.<br/>
Laudate Dominum, omnes gentes;<br/>
collaudate eum, omnes populi.<br/>
2 Quoniam confirmata est super nos misericordia eius,<br/>
et veritas Domini manet in aeternum.</p>, <p><b> </b></p>, <p><b>
</b></p>][<p></p>, <p><b>PSALMUS 118</b> (117)<br/>
1 <i>ALLELUIA</i>.<br/>
Confitemini Domino, quoniam bonus,<br/>
quoniam in saeculum misericordia eius.<br/>
2 Dicat nunc Israel, quoniam bonus,<br/>
quoniam in saeculum misericordia eius.<br/>
3 Dicat nunc domus Aaron,<br/>
quoniam in saeculum misericordia eius.<br/>
4 Dicant nunc, qui timent Dominum,<br/>
quoniam in saeculum misericordia eius.<br/>
5 De tribulatione invocavi Dominum,<br/>
et exaudivit me educens in latitudinem Dominus.<br/>
6 Dominus mecum,<br/>
non timebo, quid faciat mihi homo.<br/>
7 Dominus mecum adiutor meus,<br/>
et ego despiciam inimicos meos.<br/>
8 Bonum est confugere ad Dominum<br/>
quam confidere in homine.<br/>
9 Bonum est confugere ad Dominum<br/>
quam confidere in principibus.<br/>
10 Omnes gentes circuierunt me,<br/>
et in nomine Domini excidi eos.<br/>
11 Circumdantes circumdederunt me,<br/>
et in nomine Domini excidi eos.<br/>
12 Circumdederunt me sicut apes<br/>
et exarserunt sicut ignis in spinis,<br/>
et in nomine Domini excidi eos.<br/>
13
Impellentes impulerunt me, ut caderem,<br/>
et Dominus adiuvit me.<br/>
14 Fortitudo mea et laus mea Dominus<br/>
et factus est mihi in salutem.<br/>
15 Vox iubilationis et salutis<br/>
in tabernaculis iustorum:<br/>
“
Dextera Domini fecit virtutem!<br/>
16 Dextera Domini exaltata est;<br/>
dextera Domini fecit virtutem! ”.<br/>
17 Non moriar,
sed vivam<br/>
et narrabo opera Domini.<br/>
18 Castigans castigavit me Dominus<br/>
et morti non tradidit me.<br/>
19 Aperite mihi portas iustitiae;<br/>
ingressus in eas confitebor Domino.<br/>
20 Haec porta Domini;<br/>
iusti intrabunt in eam. -<br/>
21 Confitebor tibi, quoniam exaudisti me<br/>
et factus es mihi in salutem.<br/>
22 Lapidem quem reprobaverunt aedificantes,<br/>
hic factus est in caput anguli;<br/>
23 a Domino factum est istud<br/>
et est mirabile in oculis nostris.<br/>
24
Haec est dies, quam fecit Dominus:<br/>
exsultemus et laetemur in ea.<br/>
25 O Domine, salvum me
fac;<br/>
o Domine, da prosperitatem!<br/>
26 Benedictus, qui venit in nomine Domini.<br/>
Benedicimus
vobis de domo Domini.<br/>
27 Deus Dominus et illuxit nobis.<br/>
Instruite sollemnitatem in ramis condensis<br/>
usque ad cornua altaris.<br/>
28 Deus meus es tu, et confitebor tibi,<br/>
Deus meus, et exaltabo te.<br/>
29 Confitemini Domino,
quoniam bonus,<br/>
quoniam in saeculum misericordia eius.</p>, <p><b> </b></p>, <p><b>
</b></p>][<p></p>, <p><b>PSALMUS 119</b> (118)<br/>
1 <i>ALLELUIA</i>.<br/>
ALEPH. Beati immaculati in via,<br/>
qui ambulant in lege Domini.<br/>
2
Beati, qui servant testimonia eius,<br/>
in toto corde exquirunt eum.<br/>
3 Non enim operati sunt iniquitatem,<br/>
in viis eius ambulaverunt.<br/>
4 Tu mandasti<br/>
mandata tua custodiri nimis.<br/>
5 Utinam dirigantur viae meae<br/>
ad custodiendas iustificationes tuas!<br/>
6 Tunc non confundar,<br/>
cum perspexero in omnibus praeceptis tuis.<br/>
7 Confitebor tibi in directione cordis,<br/>
in eo quod didici iudicia iustitiae tuae.<br/>
8 Iustificationes tuas custodiam,<br/>
non me derelinquas usquequaque.<br/>
9 BETH. In quo mundabit adulescentior viam suam?<br/>
In custodiendo sermones tuos.<br/>
10 In toto corde meo exquisivi te;<br/>
ne errare me facias a praeceptis tuis.<br/>
11 In corde meo abscondi eloquia tua,<br/>
ut non peccem tibi.<br/>
12 Benedictus es, Domine;<br/>
doce me iustificationes tuas.<br/>
13 In labiis meis<br/>
numeravi omnia iudicia oris tui.<br/>
14 In via testimoniorum tuorum delectatus sum<br/>
sicut in omnibus divitiis.<br/>
15 In mandatis tuis exercebor<br/>
et considerabo vias tuas.<br/>
16 In iustificationibus tuis delectabor,<br/>
non obliviscar sermonem tuum.<br/>
17 GHIMEL. Benefac servo tuo, et vivam<br/>
et custodiam sermonem tuum.<br/>
18 Revela oculos meos,<br/>
et considerabo mirabilia de lege tua.<br/>
19 Incola ego sum in terra,<br/>
non abscondas a me praecepta tua.<br/>
20 Defecit anima mea in desiderando iudicia tua<br/>
in omni tempore.<br/>
21 Increpasti superbos;<br/>
maledicti, qui errant a praeceptis tuis.<br/>
22 Aufer a me opprobrium et contemptum,<br/>
quia testimonia tua servavi.<br/>
23
Etsi principes sedent et adversum me loquuntur,<br/>
servus tamen tuus exercetur in iustificationibus tuis.<br/>
24 Nam et testimonia tua delectatio mea,<br/>
et consilium meum iustificationes tuae.<br/>
25 DALETH. Adhaesit pulveri anima mea;<br/>
vivifica me secundum verbum tuum.<br/>
26 Vias meas enuntiavi, et exaudisti me;<br/>
doce me iustificationes tuas.<br/>
27 Viam mandatorum tuorum fac me intellegere,<br/>
et exercebor in mirabilibus tuis.<br/>
28 Lacrimata est anima
mea prae maerore;<br/>
erige me secundum verbum tuum.<br/>
29 Viam mendacii averte a me<br/>
et legem tuam da mihi benigne.<br/>
30 Viam veritatis elegi,<br/>
iudicia tua proposui mihi.<br/>
31 Adhaesi testimoniis tuis, Domine;<br/>
noli me confundere.<br/>
32 Viam mandatorum tuorum curram,<br/>
quia dilatasti cor meum.<br/>
33
HE. Legem pone mihi, Domine, viam
iustificationum tuarum,<br/>
et servabo eam semper.<br/>
34 Da mihi intellectum, et servabo legem tuam<br/>
et custodiam illam in toto corde meo.<br/>
35 Deduc me in semitam praeceptorum tuorum,<br/>
quia ipsam volui.<br/>
36 Inclina cor meum in testimonia tua<br/>
et non in avaritiam.<br/>
37 Averte oculos meos, ne videant vanitatem;<br/>
in via tua vivifica me.<br/>
38 Suscita servo tuo eloquium tuum,<br/>
quod est ad timorem tuum.<br/>
39 Amove opprobrium meum, quod suspicatus sum,<br/>
quia iudicia tua iucunda.<br/>
40 Ecce concupivi mandata tua;<br/>
in iustitia tua vivifica me.<br/>
41 VAU. Et veniat super me misericordia tua, Domine,<br/>
salutare tuum secundum eloquium tuum.<br/>
42 Et respondebo exprobrantibus mihi verbum,<br/>
quia speravi in sermonibus tuis.<br/>
43
Et ne auferas de ore meo verbum veritatis usquequaque,<br/>
quia in iudiciis tuis supersperavi.<br/>
44 Et custodiam legem tuam semper,<br/>
in saeculum et in saeculum saeculi.<br/>
45 Et ambulabo in latitudine,<br/>
quia mandata tua exquisivi.<br/>
46 Et loquar de testimoniis tuis in conspectu regum<br/>
et non confundar.<br/>
47 Et delectabor in praeceptis tuis,<br/>
quae dilexi.<br/>
48 Et levabo manus meas ad praecepta tua, quae dilexi;<br/>
et exercebor in iustificationibus tuis. -<br/>
49 ZAIN. Memor esto
verbi tui servo tuo,<br/>
in quo mihi spem dedisti.<br/>
50 Hoc me consolatum est in humiliatione mea,<br/>
quia eloquium tuum vivificavit me.<br/>
51 Superbi deriserunt me vehementer;<br/>
a lege autem tua non declinavi.<br/>
52 Memor fui iudiciorum tuorum a saeculo, Domine,<br/>
et consolatus sum.<br/>
53 Indignatio tenuit me<br/>
propter peccatores derelinquentes legem tuam.<br/>
54 Cantica factae sunt mihi iustificationes tuae<br/>
in loco peregrinationis meae.<br/>
55 Memor fui nocte nominis tui, Domine,<br/>
et custodiam legem tuam.<br/>
56 Hoc factum est mihi,<br/>
quia mandata tua servavi.<br/>
57
HETH. Portio mea Dominus:<br/>
dixi custodire verba tua.<br/>
58 Deprecatus sum faciem tuam in toto corde meo;<br/>
miserere mei secundum eloquium tuum.<br/>
59 Cogitavi vias meas<br/>
et converti pedes meos in testimonia tua.<br/>
60 Festinavi et non sum moratus,<br/>
ut custodiam praecepta tua.<br/>
61 Funes peccatorum circumplexi sunt me,<br/>
et legem tuam non sum oblitus.<br/>
62 Media nocte surgebam ad confitendum tibi<br/>
super iudicia iustitiae tuae.<br/>
63 Particeps ego sum omnium timentium te<br/>
et custodientium mandata tua.<br/>
64 Misericordia tua, Domine, plena est terra;<br/>
iustificationes tuas doce me.<br/>
65 TETH. Bonitatem fecisti cum servo tuo, Domine,<br/>
secundum verbum tuum.<br/>
66 Bonitatem et prudentiam et scientiam doce me,<br/>
quia praeceptis tuis credidi.<br/>
67 Priusquam humiliarer ego erravi;<br/>
nunc autem eloquium tuum custodiam.<br/>
68
Bonus es tu et benefaciens,<br/>
doce me iustificationes tuas.<br/>
69 Excogitaverunt contra
me dolosa superbi,<br/>
ego autem in toto corde meo servabo mandata tua.<br/>
70
Incrassatum est sicut adeps cor eorum,<br/>
ego vero in lege tua delectatus sum.<br/>
71 Bonum mihi quia humiliatus sum,<br/>
ut discam iustificationes tuas.<br/>
72 Bonum mihi lex oris tui<br/>
super milia auri et argenti.<br/>
73
IOD. Manus tuae fecerunt me et plasmaverunt me;<br/>
da mihi intellectum, et discam praecepta tua.<br/>
74 Qui timent te,
videbunt me et laetabuntur,<br/>
quia in verba tua supersperavi.<br/>
75 Cognovi, Domine, quia aequitas iudicia tua,<br/>
et in veritate humiliasti me.<br/>
76 Fiat misericordia tua, ut consoletur me,<br/>
secundum eloquium tuum servo tuo.<br/>
77 Veniant mihi miserationes tuae, et vivam,<br/>
quia lex tua delectatio mea est.<br/>
78 Confundantur superbi, quoniam dolose incurvaverunt me,<br/>
ego autem exercebor in mandatis tuis.<br/>
79 Convertantur mihi timentes te,<br/>
et qui noverunt testimonia tua.<br/>
80 Fiat cor meum immaculatum in iustificationibus tuis,<br/>
ut non confundar.<br/>
81 CAPH. Defecit in salutare tuum anima mea,<br/>
et in verbum tuum supersperavi.<br/>
82 Defecerunt oculi mei in eloquium tuum,<br/>
dicentes: “ Quando consolaberis me? ”.<br/>
83
Quia factus sum sicut uter in fumo;<br/>
iustificationes tuas non sum oblitus.<br/>
84 Quot sunt dies servi tui?<br/>
Quando facies de persequentibus me iudicium?<br/>
85 Foderunt mihi foveas superbi,<br/>
qui non sunt secundum legem tuam.<br/>
86 Omnia praecepta tua veritas;<br/>
dolose persecuti sunt me; adiuva me.<br/>
87 Paulo minus
consummaverunt me in terra,<br/>
ego autem non dereliqui mandata tua.<br/>
88 Secundum misericordiam tuam vivifica me,<br/>
et custodiam testimonia oris tui. -<br/>
89 LAMED. In aeternum, Domine,<br/>
verbum tuum constitutum est in caelo.<br/>
90 In generationem et
generationem veritas tua;<br/>
firmasti terram, et permanet.<br/>
91 Secundum iudicia tua permanent hodie,<br/>
quoniam omnia serviunt tibi.<br/>
92 Nisi quod lex tua delectatio mea est,<br/>
tunc forte periissem in humilia tione mea.<br/>
93 In aeternum non obliviscar man data tua,<br/>
quia in ipsis vivificasti me.<br/>
94 Tuus sum ego: salvum me fac,<br/>
quoniam mandata tua exqui sivi.<br/>
95 Me exspectaverunt peccatores, ut perderent me;<br/>
testimonia tua intellexi.<br/>
96 Omni consummationi vidi finem,<br/>
latum praeceptum tuum nimis.<br/>
97 MEM. Quomodo dilexi legem tuam, Domine;<br/>
tota die meditatio mea est.<br/>
98 Super inimicos meos sapientem me fecit praeceptum tuum,<br/>
quia in aeternum mihi est.<br/>
99 Super omnes docentes me prudens factus sum,<br/>
quia testimonia tua meditatio mea est.<br/>
100 Super senes intellexi,<br/>
quia mandata tua servavi.<br/>
101 Ab omni via mala prohibui pedes meos,<br/>
ut custodiam verba tua.<br/>
102 A iudiciis tuis non declinavi,<br/>
quia tu legem posuisti mihi.<br/>
103 Quam dulcia faucibus meis eloquia tua,<br/>
super mel ori meo.<br/>
104 A mandatis tuis intellexi;<br/>
propterea odivi omnem viam mendacii.<br/>
105 NUN. Lucerna pedibus meis verbum tuum<br/>
et lumen semitis meis.<br/>
106 Iuravi et statui<br/>
custodire iudicia iustitiae tuae.<br/>
107 Humiliatus sum usquequaque, Domine;<br/>
vivifica me secundum verbum tuum.<br/>
108 Voluntaria oris mei beneplacita sint, Domine,<br/>
et iudicia tua doce me.<br/>
109
Anima mea in manibus meis semper,<br/>
et legem tuam non sum oblitus.<br/>
110
Posuerunt peccatores laqueum mihi,<br/>
et de mandatis tuis non erravi.<br/>
111 Hereditas mea
testimonia tua in aeternum,<br/>
quia exsultatio cordis mei sunt.<br/>
112 Inclinavi cor meum ad faciendas iustificationes tuas<br/>
in aeternum, in finem.<br/>
113 SAMECH. Duplices corde odio habui<br/>
et legem tuam dilexi.<br/>
114 Tegmen et scutum meum es tu,<br/>
et in verbum tuum supersperavi.<br/>
115 Declinate a me, maligni,<br/>
et servabo praecepta Dei mei.<br/>
116
Suscipe me secundum eloquium tuum, et vivam;<br/>
et non confundas me ab exspectatione mea.<br/>
117 Sustenta me, et salvus ero<br/>
et delectabor in iustificationibus tuis semper.<br/>
118 Sprevisti omnes discedentes a iustificationibus tuis,<br/>
quia mendacium cogitatio eorum.<br/>
119 Quasi scoriam
delesti omnes peccatores terrae;<br/>
ideo dilexi testimonia tua.<br/>
120 Horruit a timore tuo caro mea;<br/>
a iudiciis enim tuis timui.<br/>
121 AIN. Feci iudicium et iustitiam;<br/>
non tradas me calumniantibus me.<br/>
122 Sponde pro servo tuo in bonum;<br/>
non calumnientur me superbi.<br/>
123 Oculi mei defecerunt in desiderio salutaris tui<br/>
et eloquii iustitiae tuae.<br/>
124 Fac cum servo tuo secundum misericordiam tuam<br/>
et iustificationes tuas doce me.<br/>
125 Servus tuus sum ego;<br/>
da mihi intellectum, ut sciam testimonia tua.<br/>
126 Tempus faciendi Domino;<br/>
dissipaverunt legem tuam.<br/>
127 Ideo dilexi praecepta tua<br/>
super aurum et obryzum.<br/>
128 Propterea ad omnia mandata tua dirigebar,<br/>
omnem viam mendacii odio habui. -<br/>
129 PHE. Mirabilia testimonia tua,<br/>
ideo servavit ea anima mea.<br/>
130 Declaratio sermonum tuorum illuminat<br/>
et intellectum dat parvulis.<br/>
131 Os meum aperui et attraxi spiritum,<br/>
quia praecepta tua desiderabam.<br/>
132 Convertere in me et miserere mei<br/>
secundum iudicium tuum cum diligentibus nomen tuum.<br/>
133
Gressus meos dirige secundum eloquium tuum,<br/>
et non dominetur mei omnis iniquitas.<br/>
134 Redime me a
calumniis hominum,<br/>
ut custodiam mandata tua.<br/>
135 Faciem tuam illumina super servum tuum<br/>
et doce me iustificationes tuas.<br/>
136 Rivulos aquarum deduxerunt oculi mei,<br/>
quia non custodierunt legem tuam.<br/>
137 SADE. Iustus es, Domine,<br/>
et rectum iudicium tuum.<br/>
138 Mandasti in iustitia testimonia tua<br/>
et in veritate nimis.<br/>
139 Consumpsit me zelus meus,<br/>
quia obliti sunt verba tua inimici mei.<br/>
140 Ignitum eloquium tuum vehementer,<br/>
et servus tuus dilexit illud.<br/>
141
Adulescentulus sum ego et contemptus;<br/>
mandata tua non sum oblitus.<br/>
142 Iustitia tua
iustitia in aeternum,<br/>
et lex tua veritas.<br/>
143 Tribulatio et angustia invenerunt me;<br/>
praecepta tua delectatio mea est.<br/>
144 Iustitia testimonia tua in aeternum;<br/>
intellectum da mihi, et vivam.<br/>
145 COPH. Clamavi in toto corde, exaudi me, Domine;<br/>
iustificationes tuas servabo.<br/>
146 Clamavi ad te, salvum me fac,<br/>
ut custodiam testimonia tua.<br/>
147 Praeveni diluculo et clamavi,<br/>
in verba tua supersperavi.<br/>
148 Praevenerunt oculi mei vigilias,<br/>
ut meditarer eloquia tua.<br/>
149 Vocem meam audi secundum misericordiam tuam, Domine,<br/>
secundum iudicium tuum vivifica me.<br/>
150 Appropinquaverunt persequentes me in malitia,<br/>
a lege autem tua longe facti sunt.<br/>
151 Prope es tu, Domine,<br/>
et omnia praecepta tua veritas.<br/>
152 Ab initio cognovi de testimoniis tuis,<br/>
quia in aeternum fundasti ea.<br/>
153
RES. Vide humiliationem meam et eripe me,<br/>
quia legem tuam non sum oblitus.<br/>
154 Iudica causam meam et redime me;<br/>
propter eloquium tuum vivifica me.<br/>
155 Longe a peccatoribus salus,<br/>
quia iustificationes tuas non exquisierunt.<br/>
156 Misericordiae tuae
multae, Domine;<br/>
secundum iudicia tua vivifica me.<br/>
157 Multi, qui persequuntur me et tribulant me;<br/>
a testimoniis tuis non declinavi.<br/>
158 Vidi praevaricantes, et taeduit me,<br/>
quia eloquia tua non custodierunt.<br/>
159 Vide quoniam mandata tua dilexi, Domine;<br/>
secundum misericordiam tuam vivifica me.<br/>
160 Principium verborum tuorum veritas,<br/>
in aeternum omnia iudicia iustitiae tuae.<br/>
161
SIN. Principes persecuti sunt me gratis,<br/>
et a verbis tuis formidavit cor meum.<br/>
162 Laetabor ego super
eloquia tua,<br/>
sicut qui invenit spolia multa.<br/>
163 Mendacium odio habui et abominatus sum;<br/>
legem autem tuam dilexi.<br/>
164 Septies in die laudem dixi tibi<br/>
super iudicia iustitiae tuae.<br/>
165
Pax multa diligentibus legem tuam, et non est illis scandalum.<br/>
166 Exspectabam salutare
tuum, Domine,<br/>
et praecepta tua feci.<br/>
167 Custodivit anima mea testimonia tua,<br/>
et dilexi ea vehementer.<br/>
168 Servavi mandata tua et testimonia tua,<br/>
quia omnes viae meae in conspectu tuo.<br/>
169 TAU. Appropinquet deprecatio mea in conspectu tuo, Domine;<br/>
iuxta verbum tuum da mihi intellectum.<br/>
170 Intret postulatio mea in conspectu tuo;<br/>
secundum eloquium tuum libera me.<br/>
171 Eructabunt labia mea hymnum,<br/>
cum docueris me iustificationes tuas.<br/>
172 Cantet lingua mea eloquium tuum,<br/>
quia omnia praecepta tua iustitia.<br/>
173 Fiat manus tua, ut adiuvet me,<br/>
quoniam mandata tua elegi.<br/>
174 Concupivi salutare tuum, Domine,<br/>
et lex tua delectatio mea est.<br/>
175
Vivet anima mea et laudabit te,<br/>
et iudicia tua adiuvabunt me.<br/>
176 Erravi sicut ovis, quae periit;<br/>
quaere servum tuum, quia praecepta tua non sum oblitus.</p>, <p><b> </b></p>, <p><b>
</b></p>][<p></p>, <p><b>PSALMUS 120</b> (119)<br/>
1 <i>Canticum ascensionum</i>.<br/>
Ad Dominum,
cum tribularer, clamavi,<br/>
et exaudivit me.<br/>
2 Domine, libera animam
meam a labiis mendacii,<br/>
a lingua dolosa.<br/>
3 Quid detur tibi aut quid apponatur tibi,<br/>
lingua dolosa?<br/>
4 Sagittae potentis acutae<br/>
cum carbonibus iuniperorum.<br/>
5 Heu mihi, quia peregrinatus sum in Mosoch,<br/>
habitavi ad tabernacula Cedar!<br/>
6 Multum incola fuit anima mea<br/>
cum his, qui oderunt pacem.<br/>
7 Ego eram pacificus;<br/>
cum loquebar, illi impugnabant me.</p>, <p><b> </b></p>, <p><b>
</b></p>][<p></p>, <p><b>PSALMUS 121</b> (120)<br/>
1 <i>Canticum ascensionum</i>.<br/>
Levabo oculos meos in montes:<br/>
unde veniet auxilium mihi?<br/>
2 Auxilium meum a Domino,<br/>
qui fecit caelum et terram.<br/>
3 Non dabit in commotionem pedem tuum<br/>
neque dormitabit, qui custodit te.<br/>
4 Ecce non dormitabit neque dormiet,<br/>
qui custodit Israel.<br/>
5
Dominus custodit te,<br/>
Dominus umbraculum tuum<br/>
ad manum dexteram tuam.<br/>
6 Per diem sol non
percutiet te,<br/>
neque luna per noctem.<br/>
7 Dominus custodiet te ab omni malo;<br/>
custodiet animam tuam Dominus.<br/>
8 Dominus custodiet introitum tuum et exitum tuum<br/>
ex hoc nunc et usque in saeculum.</p>, <p><b> </b></p>, <p><b>
</b></p>][<p></p>, <p><b>PSALMUS 122</b> (121)<br/>
1 <i>Canticum ascensionum. </i><i>David</i>.<br/>
Laetatus sum in eo, quod dixerunt mihi:<br/>
“ In domum Domini
ibimus ”.<br/>
2 Stantes iam sunt pedes nostri<br/>
in portis tuis, Ierusalem.<br/>
3 Ierusalem, quae
aedificata est ut civitas,<br/>
sibi compacta in idipsum.<br/>
4 Illuc enim ascenderunt tribus, tribus Domini,<br/>
testimonium Israel, ad confitendum nomini Domini.<br/>
5 Quia illic sederunt sedes ad iudicium,<br/>
sedes domus David.<br/>
6 Rogate, quae ad pacem sunt Ierusalem:<br/>
“ Securi sint diligentes te!<br/>
7 Fiat pax in muris tuis,<br/>
et securitas in turribus tuis! ”.<br/>
8
Propter fratres meos et proximos meos<br/>
loquar: “ Pax in te! ”.<br/>
9 Propter domum
Domini Dei nostri<br/>
exquiram bona tibi.</p>, <p><b> </b></p>, <p><b>
</b></p>][<p></p>, <p><b>PSALMUS 123</b> (122)<br/>
1 <i>Canticum ascensionum</i>.<br/>
Ad te levavi
oculos meos,<br/>
qui habitas in caelis.<br/>
2 Ecce sicut oculi servorum ad manus dominorum suorum,<br/>
sicut oculi ancillae ad manus dominae suae,<br/>
ita oculi nostri ad Dominum Deum nostrum,<br/>
donec misereatur nostri.<br/>
3 Miserere nostri,
Domine, miserere nostri,<br/>
quia multum repleti sumus despectione;<br/>
4 quia multum repleta est anima nostra<br/>
derisione abundantium et despectione superborum.</p>, <p><b> </b></p>, <p><b>
</b></p>][<p></p>, <p><b>PSALMUS 124</b> (123)<br/>
1 <i>Canticum ascensionum. David</i>.<br/>
Nisi quia Dominus erat in nobis,<br/>
dicat nunc Israel,<br/>
2 nisi quia Dominus erat in nobis,<br/>
cum exsurgerent homines in nos:<br/>
3 forte vivos deglutissent nos,<br/>
cum irasceretur furor eorum in nos.<br/>
4 Forsitan aqua absorbuisset nos,<br/>
torrens pertransisset animam nostram;<br/>
5 forsitan pertransissent animam nostram<br/>
aquae intumescentes.<br/>
6 Benedictus Dominus,<br/>
qui non dedit nos in direptionem dentibus eorum.<br/>
7 Anima nostra sicut passer erepta est<br/>
de laqueo venantium:<br/>
laqueus contritus est,<br/>
et nos erepti sumus.<br/>
8 Adiutorium nostrum in nomine Domini,<br/>
qui fecit caelum et terram.</p>, <p><b> </b></p>, <p><b>
</b></p>][<p></p>, <p><b>PSALMUS 125</b> (124)<br/>
1 <i>Canticum ascensionum</i>.<br/>
Qui confidunt in Domino, sicut mons Sion:<br/>
non commovebitur, in aeternum manet.<br/>
2 Ierusalem, montes in circuitu eius,<br/>
et Dominus in circuitu populi sui<br/>
ex hoc nunc et usque in saeculum.<br/>
3 Quia non requiescet virga iniquitatis super sortem iustorum,<br/>
ut non extendant iusti ad iniquitatem manus suas.<br/>
4 Benefac, Domine, bonis<br/>
et rectis corde.<br/>
5 Declinantes autem per vias pravas<br/>
adducet Dominus cum operantibus iniquitatem.<br/>
Pax super Israel!</p>, <p><b> </b></p>, <p><b>
</b></p>][<p></p>, <p><b>PSALMUS 126</b> (125)<br/>
1 <i>Canticum ascensionum</i>.<br/>
In convertendo Dominus captivitatem Sion,<br/>
facti sumus quasi somniantes.<br/>
2 Tunc repletum est gaudio os nostrum,<br/>
et lingua nostra exsultatione.<br/>
Tunc
dicebant inter gentes:<br/>
“
Magnificavit Dominus facere cum eis ”.<br/>
3 Magnificavit
Dominus facere nobiscum;<br/>
facti sumus laetantes.<br/>
4 Converte, Domine, captivitatem nostram,<br/>
sicut torrentes in austro.<br/>
5
Qui seminant in lacrimis,<br/>
in exsultatione metent.<br/>
6 Euntes ibant et flebant<br/>
semen spargendum portantes;<br/>
venientes autem venient in exsultatione<br/>
portantes manipulos suos.</p>, <p><b> </b></p>, <p><b>
</b></p>][<p></p>, <p><b>PSALMUS 127</b> (126)<br/>
1 <i>Canticum ascensionum. Salomonis</i>.<br/>
Nisi Dominus aedificaverit domum,<br/>
in vanum laborant, qui aedificant eam.<br/>
Nisi Dominus custodierit civitatem,<br/>
frustra vigilat, qui custodit eam.<br/>
2
Vanum est vobis ante lucem surgere et sero quiescere,<br/>
qui manducatis panem laboris,<br/>
quia dabit dilectis suis somnum.<br/>
3 Ecce hereditas Domini filii,<br/>
merces fructus ventris.<br/>
4 Sicut sagittae in manu potentis,<br/>
ita filii iuventutis.<br/>
5 Beatus vir, qui implevit pharetram suam ex ipsis:<br/>
non confundetur, cum loquetur inimicis suis in porta.</p>, <p><b> </b></p>, <p><b>
</b></p>][<p></p>, <p><b>PSALMUS 128</b> (127)<br/>
1 <i>Canticum ascensionum</i>.<br/>
Beatus
omnis, qui timet Dominum,<br/>
qui ambulat in viis eius.<br/>
2 Labores manuum tuarum manducabis,<br/>
beatus es, et bene tibi erit.<br/>
3 Uxor tua sicut vitis fructifera<br/>
in lateribus domus tuae;<br/>
filii tui sicut novellae olivarum<br/>
in circuitu mensae tuae.<br/>
4 Ecce sic benedicetur
homo,<br/>
qui timet Dominum.<br/>
5 Benedicat tibi Dominus ex Sion,<br/>
et videas bona Ierusalem<br/>
omnibus diebus vitae tuae;<br/>
6 et videas filios filiorum tuorum.<br/>
Pax super Israel!</p>, <p><b> </b></p>, <p><b>
</b></p>][<p></p>, <p><b>PSALMUS 129</b> (128)<br/>
1 <i>Canticum ascensionum</i>.<br/>
Saepe expugnaverunt me a iuventute mea,<br/>
dicat nunc Israel,<br/>
2 saepe expugnaverunt me a iuventute mea,<br/>
etenim non potuerunt adversum me.<br/>
3 Supra dorsum meum araverunt aratores,<br/>
prolongaverunt sulcos suos.<br/>
4 Dominus autem iustus<br/>
concidit cervices peccatorum.<br/>
5
Confundantur et convertantur retrorsum<br/>
omnes, qui oderunt Sion.<br/>
6 Fiant sicut fenum tectorum,<br/>
quod, priusquam evellatur, exaruit;<br/>
7 de quo non implevit manum suam, qui metit,<br/>
et sinum suum, qui manipulos colligit.<br/>
8 Et non dixerunt, qui praeteribant:<br/>
“
Benedictio Domini super vos,<br/>
benedicimus vobis in nomine Domini ”.</p>, <p><b> </b></p>, <p><b>
</b></p>][<p></p>, <p><b>PSALMUS 130</b> (129)<br/>
1 <i>Canticum ascensionum</i>.<br/>
De profundis
clamavi ad te, Domine;<br/>
2 Domine, exaudi vocem meam.<br/>
Fiant aures tuae intendentes<br/>
in vocem deprecationis meae.<br/>
3 Si iniquitates observaveris, Domine,<br/>
Domine, quis sustinebit?<br/>
4 Quia apud te propitiatio est,<br/>
ut timeamus te.<br/>
5 Sustinui te, Domine,<br/>
sustinuit anima mea in verbo eius;<br/>
speravit 6 anima mea in Domino<br/>
magis quam custodes auroram.<br/>
Magis quam custodes auroram<br/>
7 speret Israel in Domino,<br/>
quia apud Dominum misericordia,<br/>
et copiosa apud eum redemptio.<br/>
8
Et ipse redimet Israel<br/>
ex omnibus iniquitatibus eius.</p>, <p><b> </b></p>, <p><b>
</b></p>][<p></p>, <p><b>PSALMUS 131</b> (130)<br/>
1 <i>Canticum ascensionum. David</i>.<br/>
Domine, non est exaltatum cor meum,<br/>
neque elati sunt oculi mei,<br/>
neque ambulavi in magnis<br/>
neque in mirabilibus super me.<br/>
2 Vere pacatam et quietam<br/>
feci animam meam;<br/>
sicut ablactatus in sinu matris suae,<br/>
sicut ablactatus, ita in me est anima mea.<br/>
3 Speret Israel in Domino<br/>
ex hoc nunc et usque in saeculum.</p>, <p><b> </b></p>, <p><b>
</b></p>][<p></p>, <p><b>PSALMUS 132</b> (131)<br/>
1 <i>Canticum ascensionum</i>.<br/>
Memento, Domine, David<br/>
et omnis mansuetudinis eius,<br/>
2 quia iuravit Domino,<br/>
votum vovit Potenti Iacob:<br/>
3 “ Non introibo in tabernaculum domus meae,<br/>
non ascendam in lectum strati mei,<br/>
4 non dabo somnum oculis meis<br/>
et palpebris meis dormitationem,<br/>
5 donec inveniam locum Domino,<br/>
tabernaculum Potenti Iacob ”.<br/>
6 Ecce audivimus eam esse in Ephratha,<br/>
invenimus eam in campis Iaar.<br/>
7 Ingrediamur in tabernaculum eius,<br/>
adoremus ad scabellum pedum eius. -<br/>
8 Surge, Domine, in requiem tuam,<br/>
tu et arca fortitudinis tuae.<br/>
9 Sacerdotes tui induantur iustitiam,<br/>
et sancti tui exsultent.<br/>
10 Propter David servum tuum<br/>
non avertas faciem christi tui.<br/>
11 Iuravit Dominus David veritatem<br/>
et non recedet ab ea:<br/>
“ De fructu ventris tui<br/>
ponam super sedem tuam.<br/>
12 Si custodierint filii tui testamentum meum<br/>
et testimonia mea, quae docebo eos,<br/>
filii eorum usque in saeculum<br/>
sedebunt super sedem tuam ”.<br/>
13 Quoniam elegit Dominus Sion,<br/>
desideravit eam in habitationem sibi:<br/>
14 “ Haec requies mea in saeculum saeculi;<br/>
hic habitabo, quoniam desideravi eam.<br/>
15 Cibaria eius benedicens benedicam,<br/>
pauperes eius saturabo panibus.<br/>
16 Sacerdotes eius induam salutari,<br/>
et sancti eius exsultatione exsultabunt.<br/>
17 Illic germinare faciam cornu David,<br/>
parabo lucernam christo meo.<br/>
18 Inimicos eius induam confusione,<br/>
super ipsum autem efflorebit diadema eius ”.</p>, <p><b> </b></p>, <p><b>
</b></p>][<p></p>, <p><b>PSALMUS 133</b> (132)<br/>
1 <i>Canticum ascensionum. David.</i><br/>
Ecce quam bonum et quam iucundum<br/>
habitare fratres in unum:<br/>
2 sicut unguentum optimum in capite,<br/>
quod descendit in barbam, barbam Aaron,<br/>
quod descendit in oram vestimenti eius;<br/>
3 sicut ros Hermon, qui descendit in montes Sion,<br/>
quoniam illic mandavit Dominus benedictionem,<br/>
vitam usque in saeculum.</p>, <p><b> </b></p>, <p><b>
</b></p>][<p></p>, <p><b>PSALMUS 134</b> (133)<br/>
1 <i>Canticum ascensionum</i>.<br/>
Ecce benedicite Dominum,<br/>
omnes servi Domini,<br/>
qui statis in domo Domini per noctes.<br/>
2 Extollite manus vestras ad sanctuarium<br/>
et benedicite Dominum.<br/>
3 Benedicat te Dominus ex Sion,<br/>
qui fecit caelum et terram.</p>, <p><b> </b></p>, <p><b>
</b></p>][<p></p>, <p><b>PSALMUS 135</b> (134)<br/>
1 <i>ALLELUIA</i>.<br/>
Laudate nomen Domini,<br/>
laudate, servi Domini,<br/>
2 qui statis in domo Domini,<br/>
in atriis domus Dei nostri.<br/>
3 Laudate Dominum, quia bonus Dominus;<br/>
psallite nomini eius, quoniam suave.<br/>
4 Quoniam Iacob elegit sibi Dominus,<br/>
Israel in peculium sibi.<br/>
5
Quia ego cognovi quod magnus est Dominus,<br/>
et Deus noster prae omnibus diis.<br/>
6 Omnia, quaecumque
voluit,<br/>
Dominus fecit in caelo et in terra,<br/>
in mari et in omnibus abyssis.<br/>
7 Adducens nubes ab extremo terrae,<br/>
fulgura in pluviam facit,<br/>
producit ventos de thesauris suis.<br/>
8 Qui percussit primogenita Aegypti<br/>
ab homine usque ad pecus.<br/>
9 Misit signa et prodigia in medio tui, Aegypte,<br/>
in pharaonem et in omnes servos eius.<br/>
10 Qui percussit gentes multas<br/>
et occidit reges fortes:<br/>
11 Sehon regem Amorraeorum<br/>
et Og regem Basan<br/>
et omnia regna Chanaan.<br/>
12
Et dedit terram eorum hereditatem,<br/>
hereditatem Israel populo suo.<br/>
13 Domine, nomen tuum in aeternum;<br/>
Domine, memoriale tuum in generationem et generationem.<br/>
14 Quia iudicabit Dominus populum suum<br/>
et servorum suorum miserebitur.<br/>
15 Simulacra gentium argentum et aurum,<br/>
opera manuum hominum.<br/>
16 Os habent et non loquentur,<br/>
oculos habent et non videbunt.<br/>
17
Aures habent et non audient;<br/>
neque enim est spiritus in ore ipsorum.<br/>
18 Similes illis erunt, qui faciunt ea,<br/>
et omnes, qui confidunt in eis.<br/>
19 Domus Israel,
benedicite Domino;<br/>
domus Aaron, benedicite Domino;<br/>
20 domus Levi, benedicite Domino;<br/>
qui timetis Dominum, benedicite Domino.<br/>
21 Benedictus Dominus ex Sion,<br/>
qui habitat in Ierusalem. ALLELUIA.</p>, <p><b> </b></p>, <p><b>
</b></p>][<p></p>, <p><b>PSALMUS 136</b> (135)<br/>
1 <i>ALLELUIA</i>.<br/>
Confitemini Domino, quoniam bonus,<br/>
quoniam in aeternum misericordia eius.<br/>
2 Confitemini Deo deorum,<br/>
quoniam in aeternum misericordia eius.<br/>
3 Confitemini Domino dominorum,<br/>
quoniam in aeternum misericordia eius.<br/>
4 Qui facit mirabilia magna solus,<br/>
quoniam in aeternum misericordia eius.<br/>
5 Qui fecit caelos in intellectu,<br/>
quoniam in aeternum misericordia eius.<br/>
6 Qui expandit terram super aquas,<br/>
quoniam in aeternum misericordia eius.<br/>
7 Qui fecit luminaria magna,<br/>
quoniam in aeternum misericordia eius:<br/>
8 solem, ut praeesset diei,<br/>
quoniam in aeternum misericordia eius;<br/>
9 lunam et stellas, ut praeessent nocti, quoniam in aeternum
misericordia eius.<br/>
10 Qui percussit Aegyptum in primogenitis eorum,<br/>
quoniam in aeternum misericordia eius.<br/>
11 Qui eduxit Israel de medio eorum,<br/>
quoniam in aeternum misericordia eius,<br/>
12 in manu potenti et brachio extento,<br/>
quoniam in aeternum misericordia eius.<br/>
13 Qui divisit mare Rubrum in divisiones,<br/>
quoniam in aeternum misericordia eius.<br/>
14 Et traduxit Israel per medium eius,<br/>
quoniam in aeternum misericordia eius.<br/>
15 Et excussit pharaonem et virtutem eius in mari Rubro,<br/>
quoniam in aeternum misericordia eius.<br/>
16 Qui traduxit populum suum per desertum,<br/>
quoniam in aeternum misericordia eius.<br/>
17 Qui percussit reges magnos,<br/>
quoniam in aeternum misericordia eius;<br/>
18 et occidit reges potentes,<br/>
quoniam in aeternum misericordia eius:<br/>
19 Sehon regem Amorraeorum,<br/>
quoniam in aeternum misericordia eius;<br/>
20 et Og regem Basan,<br/>
quoniam in aeternum misericordia eius.<br/>
21 Et dedit terram eorum hereditatem,<br/>
quoniam in aeternum misericordia eius,<br/>
22 hereditatem Israel servo suo,<br/>
quoniam in aeternum misericordia eius.<br/>
23 Qui in humilitate nostra memor fuit nostri,<br/>
quoniam in aeternum misericordia eius;<br/>
24 et redemit nos ab inimicis nostris,<br/>
quoniam in aeternum misericordia eius.<br/>
25 Qui dat escam omni carni,<br/>
quoniam ìn aeternum misericordia eius.<br/>
26 Confitemini Deo caeli,<br/>
quoniam in aeternum misericordia eius.</p>, <p><b> </b></p>, <p><b>
</b></p>][<p></p>, <p><b>PSALMUS 137</b> (136)<br/>
1 Super flumina Babylonis,<br/>
illic sedimus et flevimus,<br/>
cum recordaremur Sion.<br/>
2 In salicibus in medio eius<br/>
suspendimus citharas nostras.<br/>
3
Quia illic rogaverunt nos,<br/>
qui captivos duxerunt nos,<br/>
verba cantionum,<br/>
et, qui affligebant nos, laetitiam:<br/>
“
Cantate nobis de canticis Sion ”.<br/>
4 Quomodo
cantabimus canticum Domini<br/>
in terra aliena?<br/>
5 Si oblitus fuero tui, Ierusalem,<br/>
oblivioni detur dextera mea;<br/>
6 adhaereat lingua mea faucibus meis,<br/>
si non meminero tui,<br/>
si non praeposuero Ierusalem<br/>
in capite laetitiae meae.<br/>
7 Memor esto, Domine, adversus filios Edom<br/>
diei Ierusalem;<br/>
qui dicebant: “ Exinanite, exinanite<br/>
usque ad fundamentum in ea ”.<br/>
8 Filia Babylonis devastans,<br/>
beatus, qui retribuet tibi retributionem tuam,<br/>
quam retribuisti nobis;<br/>
9 beatus, qui tenebit<br/>
et allidet parvulos tuos ad petram.</p>, <p><b> </b></p>, <p><b>
</b></p>][<p></p>, <p><b>PSALMUS 138</b> (137)<br/>
1 <i>David</i>.<br/>
Confitebor tibi, Domine, in toto corde meo,<br/>
quoniam audisti verba oris mei.<br/>
In conspectu angelorum psallam tibi,<br/>
2 adorabo ad templum sanctum tuum;<br/>
et confitebor nomini tuo<br/>
propter misericordiam tuam et veritatem tuam,<br/>
quoniam magnificasti super omne nomen eloquium tuum.<br/>
3 In quacumque die invocavero te, exaudi me;<br/>
multiplicabis in anima mea virtutem.<br/>
4
Confitebuntur tibi, Domine, omnes reges terrae,<br/>
quia audierunt eloquia oris tui.<br/>
5 Et cantabunt vias Domini,<br/>
quoniam magna est gloria Domini;<br/>
6 quoniam excelsus Dominus et humilem respicit<br/>
et superbum a longe cognoscit.<br/>
7 Si ambulavero in medio tribulationis, vivificabis me;<br/>
et contra iram inimicorum meorum extendes manum tuam,<br/>
et salvum me faciet dextera tua.<br/>
8 Dominus perficiet pro
me;<br/>
Domine, misericordia tua in saeculum:<br/>
opera manuum tuarum ne despicias.</p>, <p><b> </b></p>, <p><b>
</b></p>][<p></p>, <p><b>PSALMUS 139</b> (138)<br/>
1 <i>Magistro chori. </i><i>David. PSALMUS</i>.<br/>
Domine, scrutatus es et cognovisti me,<br/>
2 tu cognovisti sessionem meam et resurrectionem meam.<br/>
Intellexisti cogitationes meas de longe,<br/>
3 semitam meam et accubitum meum investigasti.<br/>
Et omnes vias meas perspexisti,<br/>
4 quia nondum est sermo in lingua mea,<br/>
et ecce, Domine, tu novisti omnia.<br/>
5 A tergo et a fronte coartasti me<br/>
et posuisti super me manum tuam.<br/>
6 Mirabilis nimis facta est scientia tua super me,<br/>
sublimis, et non attingam eam.<br/>
7 Quo ibo a spiritu tuo<br/>
et quo a facie tua fugiam?<br/>
8 Si ascendero in caelum, tu illic es;<br/>
si descendero in infernum, ades.<br/>
9 Si sumpsero pennas aurorae<br/>
et habitavero in extremis maris,<br/>
10 etiam illuc manus tua deducet me,<br/>
et tenebit me dextera tua.<br/>
11 Si dixero: “ Forsitan tenebrae compriment me,<br/>
et nox illuminatio erit circa me ”,<br/>
12 etiam tenebrae non obscurabuntur a te,<br/>
et nox sicut dies illuminabitur<br/>
C sicut tenebrae eius ita et lumen eius -.<br/>
13 Quia tu formasti renes meos,<br/>
contexuisti me in utero matris meae.<br/>
14 Confitebor tibi, quia mirabiliter plasmatus sum;<br/>
mirabilia opera tua,<br/>
et anima mea cognoscit nimis.<br/>
15 Non sunt abscondita ossa mea a te,<br/>
cum factus sum in occulto,<br/>
contextus in inferioribus terrae.<br/>
16 Imperfectum adhuc me viderunt oculi tui,<br/>
et in libro tuo scripti erant omnes dies:<br/>
ficti erant, et nondum erat unus ex eis.<br/>
17 Mihi autem nimis pretiosae cogitationes tuae, Deus;<br/>
nimis gravis summa earum.<br/>
18 Si dinumerabo eas, super arenam multiplicabuntur;<br/>
si ad finem pervenerim, adhuc sum tecum.<br/>
19 Utinam occidas, Deus, peccatores;<br/>
viri sanguinum, declinate a me.<br/>
20 Qui loquuntur contra te maligne:<br/>
exaltantur in vanum contra te.<br/>
21 Nonne, qui oderunt te, Domine, oderam<br/>
et insurgentes in te abhorrebam?<br/>
22 Perfecto odio oderam illos,<br/>
et inimici facti sunt mihi.<br/>
23 Scrutare me, Deus, et scito cor meum;<br/>
proba me et cognosce semitas meas<br/>
24 et vide, si via vanitatis in me est,<br/>
et deduc me in via aeterna.</p>, <p><b> </b></p>, <p><b>
</b></p>][<p></p>, <p><b>PSALMUS 140</b> (139)<br/>
1 <i>Magistro chori. PSALMUS. David.</i><br/>
2 Eripe me, Domine, ab homine malo, a viro violentiae serva
me.<br/>
3 Qui cogitaverunt mala in corde,<br/>
tota die constituebant proelia.<br/>
4 Acuerunt linguas suas sicut serpentis, venenum aspidum sub
labiis eorum.<br/>
5 Custodi me, Domine, de manu peccatoris<br/>
et a viro violentiae serva me,<br/>
qui cogitaverunt supplantare gressus meos.<br/>
6 Absconderunt superbi laqueum mihi<br/>
et funes extenderunt in rete,<br/>
iuxta iter offendicula posuerunt mihi.<br/>
7 Dixi Domino: “ Deus meus es tu;<br/>
auribus percipe, Domine, vocem deprecationis meae ”.<br/>
8 Domine, Domine, virtus salutis meae,<br/>
obumbrasti caput meum in die belli.<br/>
9 Ne concedas, Domine, desideria impii;<br/>
consilia eius ne perficias.<br/>
Exaltant 10 caput, qui circumdant me;<br/>
malitia labiorum ipsorum operiat eos.<br/>
11 Cadant super eos carbones ignis,<br/>
in foveas deicias eos, et non exsurgant.<br/>
12 Vir linguosus non firmabitur in terra,<br/>
virum violentiae mala capient in interitu.<br/>
13 Cognovi quia faciet Dominus iudicium inopis<br/>
et vindictam pauperum.<br/>
14 Verumtamen iusti confitebuntur nomini tuo,<br/>
et habitabunt recti in conspectu tuo.</p>, <p><b> </b></p>, <p><b>
</b></p>][<p></p>, <p><b>PSALMUS 141</b> (140)<br/>
1 <i>PSALMUS. David</i>.<br/>
Domine, clamavi ad te, ad me festina;<br/>
intende voci meae, cum clamo ad te.<br/>
2 Dirigatur oratio mea sicut incensum in conspectu tuo,<br/>
elevatio manuum mearum ut sacrificium vespertinum. -<br/>
3 Pone, Domine, custodiam ori meo<br/>
et vigiliam ad ostium labiorum meorum.<br/>
4 Non declines cor meum in verbum malitiae<br/>
ad machinandas machinationes in impietate<br/>
cum hominibus operantibus iniquitatem;<br/>
et non comedam ex deliciis eorum.<br/>
5 Percutiat me iustus in misericordia et increpet me;<br/>
oleum autem peccatoris non impinguet caput meum,<br/>
quoniam adhuc et oratio mea in malitiis eorum.<br/>
6 Deiecti in manus duras iudicum eorum,<br/>
audient verba mea, quoniam suavia erant.<br/>
7 Sicut frusta dolantis et dirumpentis in terra,<br/>
dissipata sunt ossa eorum ad fauces inferni.<br/>
8 Quia ad te, Domine, Domine, oculi mei;<br/>
ad te confugi, non effundas animam meam.<br/>
9 Custodi me a laqueo, quem statuerunt mihi,<br/>
et a scandalis operantium iniquitatem.<br/>
10 Cadent in retiacula sua peccatores simul,<br/>
ego autem ultra pertranseam.</p>, <p><b> </b></p>, <p><b>
</b></p>][<p></p>, <p><b>PSALMUS
142</b>
(141)<br/>
1 <i>Maskil. </i><i>David,
cum esset in caverna. Precatio</i>.<br/>
2 Voce mea ad Dominum clamo,<br/>
voce mea ad Dominum deprecor;<br/>
3 effundo in conspectu eius lamentationem meam,<br/>
et tribulationem meam ante ipsum pronuntio.<br/>
4 Cum deficit in me spiritus meus,<br/>
tu nosti semitas meas.<br/>
In via, qua ambulabam,<br/>
absconderunt laqueum mihi.<br/>
5 Considerabam ad dexteram et videbam,<br/>
et non erat qui cognosceret me.<br/>
Periit fuga a me,<br/>
et non est qui requirat animam meam. -<br/>
6 Clamavi ad te, Domine;<br/>
dixi: “ Tu es refugium meum,<br/>
portio mea in terra viventium.<br/>
7 Intende ad deprecationem meam,<br/>
quia humiliatus sum nimis.<br/>
Libera me a persequentibus me,<br/>
quia confortati sunt super me.<br/>
8 Educ de custodia animam meam<br/>
ad confitendum nomini tuo;<br/>
me circumdabunt iusti,<br/>
cum retribueris mihi ”.</p>, <p><b> </b></p>, <p><b>
</b></p>][<p></p>, <p><b>PSALMUS 143</b> (142)<br/>
1 <i>PSALMUS. David</i>.<br/>
Domine, exaudi orationem meam, auribus percipe obsecrationem meam in veritate
tua;<br/>
exaudi me in tua iustitia.<br/>
2 Et non intres in iudicium cum servo tuo,<br/>
quia non iustificabitur in conspectu tuo omnis vivens.<br/>
3 Quia persecutus est inimicus animam meam,<br/>
contrivit in terra vitam meam,<br/>
collocavit me in obscuris sicut mortuos a saeculo.<br/>
4 Et anxiatus est in me spiritus meus,<br/>
in medio mei obriguit cor meum.<br/>
5 Memor fui dierum antiquorum,<br/>
meditatus sum in omnibus operibus tuis,<br/>
in factis manuum tuarum recogitabam.<br/>
6 Expandi manus meas ad te,<br/>
anima mea sicut terra sine aqua tibi.<br/>
7 Velociter exaudi me, Domine;<br/>
defecit spiritus meus.<br/>
Non abscondas faciem tuam a me,<br/>
ne similis fiam descendentibus in lacum.<br/>
8 Auditam fac mihi mane misericordiam tuam,<br/>
quia in te speravi.<br/>
Notam fac mihi viam, in qua ambulem,<br/>
quia ad te levavi animam meam.<br/>
9 Eripe me de inimicis meis,<br/>
Domine, ad te confugi.<br/>
10 Doce me facere voluntatem tuam,<br/>
quia Deus meus es tu.<br/>
Spiritus tuus bonus deducet me in terram rectam;<br/>
11 propter nomen tuum, Domine, vivificabis me.<br/>
In iustitia tua educes de tribulatione animam meam<br/>
12 et in misericordia tua disperdes inimicos meos;<br/>
et perdes omnes, qui tribulant animam meam,<br/>
quoniam ego servus tuus sum.</p>, <p><b> </b></p>, <p><b>
</b></p>][<p></p>, <p><b>PSALMUS 144</b> (143)<br/>
1 <i>David</i>.<br/>
Benedictus Dominus, adiutor meus,<br/>
qui docet manus meas ad proelium<br/>
et digitos meos ad bellum.<br/>
2 Misericordia mea et fortitudo mea,<br/>
refugium meum et liberator meus;<br/>
scutum meum, et in ipso speravi,<br/>
qui subdit populum meum sub me.<br/>
3
Domine, quid est homo, quod agnoscis eum,<br/>
aut filius hominis, quod reputas eum?<br/>
4 Homo vanitati similis factus est,<br/>
dies eius sicut umbra praeteriens.<br/>
5 Domine, inclina caelos tuos et descende;<br/>
tange montes, et fumigabunt.<br/>
6 Fulgura coruscationem et dissipa eos;<br/>
emitte sagittas tuas et conturba eos.<br/>
7 Emitte manum tuam de alto;<br/>
eripe me et libera me de aquis multis,<br/>
de manu filiorum alienigenarum,<br/>
8 quorum os locutum est vanitatem,<br/>
et dextera eorum dextera mendacii.<br/>
9 Deus, canticum novum cantabo tibi,<br/>
in psalterio decachordo psallam tibi,<br/>
10 qui das salutem regibus,<br/>
qui redimis David servum tuum de gladio maligno.<br/>
11 Eripe me et libera me<br/>
de manu filiorum alienigenarum,<br/>
quorum os locutum est vanitatem,<br/>
et dextera eorum dextera mendacii.<br/>
12 Filii nostri sicut
novellae crescentes<br/>
in iuventute sua;<br/>
filiae nostrae sicut columnae angulares,<br/>
sculptae ut structura templi.<br/>
13 Promptuaria nostra plena,<br/>
redundantia omnibus bonis;<br/>
oves nostrae in milibus<br/>
innumerabiles in campis nostris,<br/>
14 boves nostrae crassae.<br/>
Non est
ruina maceriae neque egressus<br/>
neque clamor in plateis nostris.<br/>
15 Beatus populus, cui haec sunt;<br/>
beatus populus, cui Dominus est Deus.</p>, <p><b> </b></p>, <p><b>
</b></p>][<p></p>, <p><b>PSALMUS
145</b>
(144)<br/>
1 <i>Laudes. David</i>.<br/>
ALEPH. Exaltabo
te, Deus meus, rex,<br/>
et benedicam nomini tuo<br/>
in saeculum et in saeculum saeculi.<br/>
2
BETH. Per singulos dies benedicam tibi<br/>
et laudabo nomen tuum<br/>
in saeculum et in saeculum saeculi.<br/>
3
GHIMEL. Magnus Dominus et laudabilis nimis,<br/>
et magnitudinis eius non est investigatio.<br/>
4 DALETH. Generatio
generationi laudabit opera tua,<br/>
et potentiam tuam pronuntiabunt.<br/>
5
HE. Magnificentiam gloriae maiestatis tuae loquentur<br/>
et mirabilia tua enarrabunt.<br/>
6 VAU. Et virtutem terribilium tuorum dicent<br/>
et magnitudinem tuam narrabunt.<br/>
7 ZAIN. Memoriam abundantiae suavitatis tuae eructabunt<br/>
et iustitia tua exsultabunt.<br/>
8 HETH. Miserator et misericors Dominus,<br/>
longanimis et multae misericordiae.<br/>
9 TETH. Suavis Dominus universis,<br/>
et miserationes eius super omnia opera eius.<br/>
10 IOD. Confiteantur tibi, Domine, omnia opera tua;<br/>
et sancti tui benedicant tibi.<br/>
11 CAPH. Gloriam regni tui dicant<br/>
et potentiam tuam loquantur,<br/>
12 LAMED. ut notas faciant filiis hominum potentias tuas<br/>
et gloriam magnificentiae regni tui.<br/>
13 MEM. Regnum tuum regnum omnium saeculorum,<br/>
et dominatio tua in omnem generationem et generationem.<br/>
NUN. Fidelis Dominus in omnibus verbis suis<br/>
et sanctus in omnibus operibus suis.<br/>
14
SAMECH. Allevat
Dominus omnes, qui corruunt,<br/>
et erigit omnes depressos.<br/>
15 AIN. Oculi omnium in te sperant,<br/>
et tu das illis escam in tempore opportuno.<br/>
16 PHE. Aperis tu manum tuam<br/>
et imples omne animal in beneplacito.<br/>
17 SADE. Iustus Dominus in omnibus viis suis<br/>
et sanctus in omnibus operibus suis.<br/>
18 COPH. Prope est Dominus omnibus invocantibus eum,<br/>
omnibus invocantibus eum in veritate.<br/>
19 RES. Voluntatem timentium se faciet<br/>
et deprecationem eorum exaudiet et salvos faciet eos.<br/>
20 SIN. Custodit Dominus omnes diligentes se<br/>
et omnes peccatores disperdet.<br/>
21 TAU. Laudationem Domini loquetur os meum,<br/>
et benedicat omnis caro nomini sancto eius<br/>
in saeculum et in saeculum saeculi.</p>, <p><b> </b></p>, <p><b>
</b></p>][<p></p>, <p><b>PSALMUS 146</b> (145)<br/>
1 <i>ALLELUIA</i>.<br/>
Lauda, anima mea, Dominum;<br/>
2 laudabo Dominum in vita mea,<br/>
psallam Deo meo, quamdiu fuero.<br/>
3 Nolite confidere in principibus,<br/>
in filiis hominum, in quibus non est salus.<br/>
4 Exibit spiritus eius, et revertetur in terram suam;<br/>
in illa die peribunt cogitationes eorum.<br/>
5 Beatus, cuius Deus Iacob est adiutor,<br/>
cuius spes in Domino Deo suo,<br/>
6 qui fecit caelum et terram,<br/>
mare et omnia, quae in eis sunt;<br/>
qui custodit veritatem in saeculum,<br/>
7 facit iudicium oppressis,<br/>
dat escam esurientibus.<br/>
Dominus solvit compeditos,<br/>
8 Dominus illuminat caecos,<br/>
Dominus erigit depressos,<br/>
Dominus diligit iustos,<br/>
9 Dominus custodit advenas,<br/>
pupillum et viduam sustentat<br/>
et viam peccatorum disperdit.<br/>
10 Regnabit Dominus in saecula,<br/>
Deus tuus, Sion,<br/>
in generationem et generationem.</p>, <p><b> </b></p>, <p><b>
</b></p>][<p></p>, <p><b>PSALMUS 147</b> (146, 1-11; 147)<br/>
1 <i>ALLELUIA</i>.<br/>
Laudate Dominum, quoniam bonum est psallere Deo nostro,<br/>
quoniam iucundum est celebrare laudem.<br/>
2 Aedificans Ierusalem Dominus,<br/>
dispersos Israelis congregabit.<br/>
3 Qui sanat contritos corde<br/>
et alligat plagas eorum;<br/>
4 qui numerat multitudinem stellarum<br/>
et omnibus eis nomina vocat.<br/>
5 Magnus Dominus noster et magnus virtute,<br/>
sapientiae eius non est numerus.<br/>
6 Sustentat mansuetos
Dominus,<br/>
humilians autem peccatores usque ad terram.<br/>
7 Praecinite Domino in confessione,<br/>
psallite Deo nostro in cithara.<br/>
8
Qui operit caelum nubibus<br/>
et parat terrae pluviam.<br/>
Qui producit in montibus fenum<br/>
et herbam servituti hominum.<br/>
9 Qui dat iumentis escam ipsorum<br/>
et pullis corvorum invocantibus eum.<br/>
10 Non in fortitudine
equi delectatur,<br/>
nec in tibiis viri beneplacitum est ei.<br/>
11 Beneplacitum est Domino super timentes eum<br/>
et in eis, qui sperant super misericordia eius.<br/>
12 Lauda, Ierusalem, Dominum;<br/>
collauda Deum tuum, Sion.<br/>
13 Quoniam confortavit seras portarum tuarum,<br/>
benedixit filiis tuis in te.<br/>
14
Qui ponit fines tuos pacem<br/>
et adipe frumenti satiat te.<br/>
15 Qui emittit eloquium suum terrae,<br/>
velociter currit verbum eius.<br/>
16 Qui dat nivem sicut lanam,<br/>
pruinam sicut cinerem spargit.<br/>
17 Mittit crystallum suam sicut buccellas;<br/>
ante faciem frigoris eius quis sustinebit?<br/>
18 Emittet verbum suum et liquefaciet ea,<br/>
flabit spiritus eius, et fluent aquae.<br/>
19 Qui annuntiat verbum
suum Iacob,<br/>
iustitias et iudicia sua Israel.<br/>
20 Non fecit taliter omni nationi<br/>
et iudicia sua non manifestavit eis. ALLELUIA.</p>, <p><b> </b></p>, <p><b>
</b></p>][<p></p>, <p><b>PSALMUS 148</b><br/>
1 <i>ALLELUIA</i>.<br/>
Laudate Dominum de caelis,<br/>
laudate eum in excelsis.<br/>
2 Laudate eum, omnes angeli eius,<br/>
laudate eum, omnes virtutes eius.<br/>
3 Laudate eum, sol et luna,<br/>
laudate eum, omnes stellae lucentes.<br/>
4 Laudate eum, caeli caelorum<br/>
et aquae omnes, quae super caelos sunt. -<br/>
5 Laudent nomen Domini,<br/>
quia ipse mandavit, et creata sunt;<br/>
6 statuit ea in aeternum et in saeculum saeculi;<br/>
praeceptum posuit, et non praeteribit.<br/>
7 Laudate Dominum de terra,<br/>
dracones et omnes abyssi,<br/>
8 ignis, grando, nix, fumus,<br/>
spiritus procellarum, qui facit verbum eius,<br/>
9 montes et omnes colles,<br/>
ligna fructifera et omnes cedri,<br/>
10 bestiae et universa pecora,<br/>
serpentes et volucres pennatae.<br/>
11 Reges terrae et omnes populi,<br/>
principes et omnes iudices terrae,<br/>
12 iuvenes et virgines,<br/>
senes cum iunioribus<br/>
13 laudent nomen Domini,<br/>
quia exaltatum est nomen eius solius.<br/>
Magnificentia eius super caelum et terram,<br/>
14 et exaltavit cornu populi sui.<br/>
Hymnus omnibus sanctis eius,<br/>
filiis Israel, populo, qui propinquus est ei. ALLELUIA.</p>, <p><b> </b></p>, <p><b>
</b></p>][<p></p>, <p><b>PSALMUS 149</b><br/>
1 <i>ALLELUIA</i>.<br/>
Cantate Domino canticum novum;<br/>
laus eius in ecclesia sanctorum.<br/>
2 Laetetur Israel in eo, qui fecit eum,<br/>
et filii Sion exsultent in rege suo.<br/>
3 Laudent nomen eius in choro,<br/>
in tympano et cithara psallant ei,<br/>
4 quia beneplacitum est Domino in populo suo,<br/>
et honorabit mansuetos in salute.<br/>
5 Iubilent sancti in gloria,<br/>
laetentur in cubilibus suis.<br/>
6 Exaltationes Dei in gutture eorum,<br/>
et gladii ancipites in manibus eorum,<br/>
7 ad faciendam vindictam in nationibus,<br/>
castigationes in populis,<br/>
8 ad alligandos reges eorum in compedibus<br/>
et nobiles eorum in manicis ferreis,<br/>
9 ad faciendum in eis iudicium conscriptum.<br/>
Gloria haec
est omnibus sanctis eius. ALLELUIA.</p>, <p><b> </b></p>, <p><b>
</b></p>][<p></p>, <p><b>PSALMUS 150</b><br/>
1 <i>ALLELUIA</i>.<br/>
Laudate Dominum in sanctuario eius,<br/>
laudate eum in firmamento virtutis eius.<br/>
2 Laudate eum in magnalibus eius,<br/>
laudate eum secundum multitudinem magnitudinis eius.<br/>
3 Laudate eum in sono tubae,<br/>
laudate eum in psalterio et cithara,<br/>
4 laudate eum in tympano et choro,<br/>
laudate eum in chordis et organo,<br/>
5 laudate eum in cymbalis benesonantibus,<br/>
laudate eum in cymbalis iubilationis:<br/>
omne quod spirat, laudet Dominum. ALLELUIA.<br style="mso-special-character:
line-break"/>
<br style="mso-special-character:line-break"/>
</p>, <p align="center" style="text-align:center"><b>
</b></p>]</div>
    </text>